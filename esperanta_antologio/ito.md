# Ito Saburo
lto Saburo (1902-1969). Japano; soci-sciencisto. Esperantisto de 1916. Pseŭdonimo: “LU.”. Tradukinto de ĉinaj kaj japanaj klasikaj poemoj. Verkoj: Verda parnaso (poemoj originalaj kaj tradukitaj, 1932); Idilio (poemaro, 1972).

## MI DEZIRUS SUPERSTIĈON

Mi dezirus superstiĉon,
Mi kliniĝus antaŭ Di',

Eĉ respektus mi fetiĉon,
Nur promesu nun al mi
Ke portos certe ĝi feliĉon.

Tamen sobra senkonsola
Vane plendas, ĝemas mi.
Nun ne helpas forto vola,
Nek racio, nek pasi';

Sen esper' mi ĝemas sola.

Sonas voĉo ĉe l' orelo

— Helpas mi vin kontraŭ sort”,
Mi estas al vi plej fidela.

— Kiu vi? —Mi estas Mort'!

## KARA UNU SOLA
Unu estas unu,
sed unu ne estas unu.

Unu venas el senlimo,
kaj sin direktas al senlimo.

Ne pensu ke unu estas malgranda,
ne diru ke ĝi estas malmulta.

Ĝi prezentas senlimon,
ĝi reprezentas la tuton.

Mistera estas unu,
potenca estas unu.

Respektu, amu la plej karan unu!

## NE RIPROĈU FOLIOJN

Ne riproĉu foliojn,
ke ili estas ne floroj;
havas ili misiojn.

Kaj ne plendu la floron,
ke ĝi ne estas folioj;
ĝi ankaŭ faras laboron!

Ne ignoru radikojn,
ke ili kaŝas sin teren. .

Ne kurbigu la branĉojn,
etendiĝi aeren!

## DIGNA SOLO

„ 1 .Malgajo sur mieno

en koro peza spleno,

ci staras tute muta,
severa, severa, severa,
kvazaŭ ĉe l' abismo kruta,

 

kvazaŭ ĉe l' pordo infera, ...
Rigardas ci sen palpebrumo
penetri al profundo senfunda,
al senfina, senlima mallumo

en malgajo, malĝojo inunda, . . :
Frapita, skuita mi tremas,

je dolora, kruela senkonsolo;
Min vekas, streĉas, korpremas,
la brava, propra, digna solo!

## PERLAMOTO

En profunda vasta mar'
ĉe l' angulo de l' kviet”
fermite en la ŝela par”
pace dormis jen konket'.

Tra mallumo alrigardi
sopirante al la lun'

ĝi iom lasis sin ne gardi
kaj malfermis pordon nun.

Ondoj ja enĵetis foje
etan grajnon de dolor”
en la ŝelojn, ho malĝoje,
kaj suferas konka kor'.

Ho, elfluas larma flu”
ve senĉese el la kor';
kaj la larmo trempas plu
la grajneton kovri for.

Tiel pasis jar” post jar
kaj korpiĝis el la larm'
eta lun' en bril' kaj klar',
la juvel” de sorĉa ĉarm'.

Ho ve, ankaŭ ci al mi
ĵetis grajnon de ĉagren';
kaj ploradas tiel ĉi,

mi sen luno vane jen!

## AŬTUNO

Aŭtuno; nun pluvetas,
naturo kvictas.

Ripozas mi pace,

korpo, menso jam lace.
Mi dolĉe glutas teon,

sed amare aŭdas veon:
Ĉi-jare oni diras,

ke rikolto abundas,

sed, plugistoj ĝemspiras,
ke sufero pli profundas!
