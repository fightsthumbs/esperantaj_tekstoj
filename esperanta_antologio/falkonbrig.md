# Grindel Falkonbriĝ
**Falkonbriĝ, Grindel.** Leningrada sovetiano. Kunlaboranto de “Literatura mondo” (2a periodo). Versoj en Naŭ poetoj (1938). Aliaj informoj mankas.


## DOLORO

    Dupugne kaptis min dolor';
        Nenio min konsolas.
    Hodiaŭ rid' kaj morgaŭ plor
        Mi tion plu ne volas.

    Mi jam forgesis pri labor”;
        Ne plu mi skribas verse;
    Hodiaŭ rid' kaj morgaŭ plor',
        Kaj eble eĉ inverse.

    Pro senceleco dronas for
        Deziro je la saĝo;
    Hodiaŭ rid' kaj morgaŭ plor'
        Postmorgaŭ — ĉerka kaĝo.

    Se l' vivo estas eĉ trezor'
        Eĉ tiam ĝi ja stultas.
    Hodiaŭ rid' kaj morgaŭ plor',
        Mi mortos: nul' rezultas.

    Viv' — komedi'; kaj mi — aktor
        (Sufiĉe aĉa ludo).
    Hodiaŭ rid' kaj morgaŭ plor'
        Malgaja finkonkludo.
