# Walerian Wlodarczyk
**Wlodarczyk, Walerian (1933-1977),** Polo; ĵurnalisto, verkisto. Verkoj: Esperanto? (1964); Mio mia (originala poemaro, 1965).

## OLDULINOJ

    hodiaŭ nek dimanĉo nek festo

    vestitaj en malhelaj kaptukoj
    dum dormeta mateno
    nerapide iretas
    la pado direktas al neplena kirko
    en la manoj havas preĝlibretojn
    kvankam ne konas legadon
    vidaĵo kuras tra linioj
    la lipoj flustras
    ĉiutage la samon

    en laboremaj manoj
    metas siajn taskojn
    ĝojon kun malĝojo
    sukcesojn kun fiaskoj
    la lipoj flustras preĝeton
    ĉiutage la saman

    pli sanaj
    pli fortaj —
    pli hela vivo

    oldulinoj revenas hejmojn siajn
    kaptiĝas ilin ja tago
    por servado
    kaj la lipoj flustras preĝeton
    ĉiutage la saman
