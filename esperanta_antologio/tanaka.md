# Tanaka Sadami
**Tanaka Sadami (1907- ).** Japano; pensiulo. Esperantisto de 1930. Verkoj: Kun la kadavro de l' edzino (traduko, 1954); Mil papergruoj (traduko, 1959); hajkoj en hajkaroj (1967-73); Malnovaj rakontoj en Takatuki (1976).

## 9 HAJKOJ

    Lacert' helverdas, —
    kiom da glaciepokoj
    vi jam traspertas!

    ⁎

    Dorso doloras
    vipe de l' vento vintra, —
    old' en mi ploras.

    ⁎

    Krescent' krepuska
    ĉe l' krest' de kruco blanka,
    — kviet' kristnaska.

    ⁎

    Tajfuno venas,
    tirane kirlas vento,
    pilono ĝemas.

    ⁎

    En blank' nubondo, —
    jam somero, kaj altas
    kaj altas monto,

    ⁎

    Etan novalon
    tapiŝas astragaloj
    transe kanalon.

    ⁎

    Neĝ' sur deklivo
    al monto — skiantoj en
    form' de kursivo.


    ⁎

    Lumo de buo
    intermitas tranokte
    sen onda bruo.

    ⁎

    Post kvindek jaroj,
    tiamaj knaboj — frunte
    jam kun muaroj.
