# Kalaman Kalocsay

Kalocsay, Kalman (1891-1976). Hungaro; ĉefkuracisto. Esperantisto de 1911. Ĉefredaktoro de “Literatura mondo”, kaj ĉefa figuro en lu tuta esperanta poezio. Verkoj: Mondo kaj koro (originalaj poem: 1921); Du kokcineloj (tradukita novelo, 1922); Kantanta kamparo (tradukitaj popolkantoj, 1923); Johano la brava (tradukita poemo, 1923; dua reviziita eldono 1948); La tragedio de l homo (tradukita drama poemo, 1924; dua reviziita eldono 1965); Morgaŭ matene (tradukita dramo, 1923); Streĉita kordo (originalaj poemoj, 1931); Lingvo stilo formo (originalaj studoj, 1931); Rimportretoj (originalaj poemoj, 1931); Eterna bukedo (tradukitaj poemoj, 1931): Romaj elegioj kaj Taglibro (tradukitaj poemoj, 1932); Parnasa gvid- libro (originalo, kun G. Waringhien, 1932); Hungara antologio (ĉefredaktoro, 1933); Infero (tradukita epopeo, 1933); Dekdu poetoj (redaktoro, 1934); Arthistorio (traduko, 1934); Enciklopedio de Esperanto (redaktoro de la lingva fako, 1934); Vivo de Arnaldo (traduko, 1934); Plena gramatiko de Esperanto (kun G. Waringhien, 1935; 2a tralaborita eldono 1938: 4a tralaborita eldono, 1980):


## el LA ARTO POETIKA

    Jen, post Horac', Boileau, Gautier, Verlaine,
    Nun ankaŭ mi, tre profesormiene,
    Didaktan liron en la manon kaptas,
    Kaj ĝin por nia lingvo mi adaptas.
    Aŭskultu!... ho, sed kiu ja aŭskultas?
    Se eble kelkaj nun ankoraŭ kultas
    La poezion skribe — kiu lege?
    Jes, la poemoj elmodiĝis ege!
    Vendiĝas la romanoj, kvazaŭ pano,
    Sur versojn — kraĉas la samideano.
    Enhavon oni volas kaj ne formon,
    La Belo taŭgas nur por trudi dormon.
    La dolĉajn Muzojn kiu volas festi?
    Ja manĝi oni volas kaj digesti.
    Al la poeto oni fermas pordojn,
    Rekordojn oni volas kaj ne kordojn.
    Kiu bezonus la kristalajn sentojn?
    Eventojn oni volas, nur eventojn.
    Do, kara, se vi plaĉi havas emon,
    Al la legantoj donu grasan temon,
    Tumulton kaj sekreton kaj implikon,
    Revolverpafon, aŭ ponardo-pikon,
    Kaj ankaŭ pri la amo, sur la sceno
    Okazu multa kuro, movo, peno.
    Se vi, je l' fino, eble plej naive,
    La grandan Nodon solvos detektive,
    Eĉ, krom ĉi tio, ankaŭ Li Ŝin havos,
    Mi estas certa, ke vi ĉiujn ravos.
    Vin gardu do de arta mondsintezo,
    La ĉefklopodo estu — la malpezo.
    Jes, certe, oni ian novan Dante
    Nun malsatmorti lasus, malŝatante.
    Ne celu do al Novo malhumile,
    Remaĉi — jen plej simple kaj facile.
    Ne pensu, ke la hom' el viv' sufera
    Rifuĝon serĉas en la art' etera,
    Kaj sin baninte en la pura Belo
    Refortiĝinte marŝas plu al celo.
    Ne, se en vivo fartas li malbone,
    Dum lego, same, volas sidi drone
    En peĉo. Do, se vi lin ensidigas,
    Sed per faden' esperi lin instigas,
    Ke li elrampos el la peĉa mezo:
    Ja certas al vi gloro — kaj enspezo.
    Kaj, se en vivo li tro bone fartas,
    Ne kredu ke li artajn belojn vartas,
    Por li la arto estas ja senspica,
    Li kuras post freneza ĝoj' kaprica,
    Perdinte ĉian altan sentkapablon,

    Li volas sole tiklon kaj agrablon:
    Vulgaran farson, sensacion «skuan»,
    Por distri sian ĝojon, jam enuan.
    En libroj sian vivon serĉas ĉiu.
    La vera kaj sentempa arto, sciu,
    Postulas lernon kaj komprenan senton,
    Sindonon, paciencon kaj atenton.
    Do — ĉion diru plate, glate, rekte,
    Nur nepre ne simbole kaj konjekte:
    Danĝera estas tiu aĉa arto,
    Ĝi la leganton ĝenas en bonfarto,
    Ĉar lin devigas senti, pensi, peni,
    Anstataŭ nur digesti, eĉ diveni.
    Do, se vi volas la leganton plaĉi,
    Vi devas al li ĉion antaŭmaĉi.
    Ja revi kaj diveni nun la mondo
    Ne havas tempon! La freneza ondo
    De l' aktiveco tra la ter” sin rulas.
    Kaj ĉiu agas, ruzas kaj spekulas,
    Kuradas, penas, febre, en zigzagoj.
    Jen la epoko de !' sencelaj agoj!
    Jen la epoko de l' praktik' reala,
    Racia tempo, kiu kun brutala
    Potenco pruvis al ni novan veron:
    Ke la abundo naskas la mizeron.
    Inventoj ĉie, je mirakloj pretaj,
    Sole la homoj estas etaj, etaj.
    Kiel mil tigroj, hurlas megafono,
    Sed ne valoras la enhav" de l' sono
    Eĉ griloĉirpon. Fam' elektra kuras,
    Sed nur malbonon novan ĝi aŭguras.
    La tero ŝrumpis sub la flugmaŝino
    En pilkon, sed ja restas la destino,
    Ke, eĉ se l' astrojn mem la hom' trapontas,
    Ĉe l' fluga fino — nur sin mem renkontas,
    Kaj se malplena estis la animo,
    Malplenon portos li tra l' mondsenlimo.

    Sed — mia temo! Kie mi ĝin lasis?
    Jes, se verkistajn laŭrojn vi ekĉasis,
    Kaj volas al la laŭroj eĉ terpomon,
    Ne kuru stulte post la bel-fantomon,
    Sed ektrumpetu sensaciojn bleke,
    Aŭ flugmaŝine, trajne kaj ferdeke
    Dispelu paron en la mondon vastan,
    Por doni je la fin' la benon pastran.
    Aŭ, se vin tedas tia arto «pura»,
    Retiru vin al via tur' ebura,
    Kaj dum la ventron tordos la malsato,

    Konsolu vin la alvenonta ŝato,
    La larmoj, kiuj vian tombon rosos,
    Se viajn verkojn postepok' elfosos,
    Ĉar iĝis viaj versoj artornamaj
    Ja nelegataj, sed almenaŭ famaj.

    Kaj se alfliktas vin ĉi perspektivo,
    Ja restas al vi io en la vivo:
    La Bel' sentempa, kiu trans mizero,
    Malpura lukto, aĉa efemero,
    Konsole super via kapo ŝvebos,
    Vin allevante, se vi al ĝi strebos.
    Kaj eble — havos vi kunulojn kelkajn.
    La mondo — ĝuu sensaciojn velkajn,
    Romanon interesan, filmspektaklon.
    Vi — vartu en la koro la miraklon,
    Ke povas la sonet' dekkvarlinia
    Pli diri, ol volumo milfolia.

## KONGRESA RUNO

(Helsinki)

Vokas voĉ' de Väinemöinen,
Vibras vok' en vaga vento
Kaj ĝin muĝas malproksimaj
Montoj, maroj murmurantaj.

La potenca praa patro
De la kantoj karesantaj,
La bravulo kun la brila
Balaanta blanka barbo
Kaj ĉe l” koro kun kantelo,
Kies kordoj sorĉe sonas,
Ravon semas en la sinoj:
Väinemöinen vekiĝinta
Vigle, veke, varbe vokas,
Logas li al land' de l' lagoj
Festi kun la filoj frate.

Vibras voĉ' en vaga vento:
«Sonĝis mi en sankta sino
De Suomi kaj ripozis
En la revoj, rememoroj
De la idoj inspiritaj.
Sed min vekis vok” de l' Tempo,
Min el muska tero ti.is
Sorĉaj sonoj sonorantaj.
Miri venis mi miraklon:
Patrolingvon de la Mondo:
Lingvon, kiu liutsone,
Lule ludas sur la lipoj,
Flate, flustre, flirte flugas,
Dolĉon donas dorlotante,
Muĝas kiel mar” majesta,
Kun titana tono tondras:
Ideala, inda ilo,
Instrumento konkuranta
Kun la kordoj de l' kantelo.

Miri venis mi miraklon:
Fabelforton fepotencan,
Kiu tegas tutan teron
Kaj por arda amo armas,
El la disaj, dividitaj
Gentaj grupoj glore formas,
Fandas fratan familion,
Ravan rondon sub radioj
De l' eterna esperstelo.
Ege eĥu elementoj,
Resonadu regionoj
Vekan, vokan, varban voĉon
De la nobla nova sento!

Am-armeo! Amasiĝu!
Armu vin per arda amo!
Festu frate kun la filoj,
Kaj sen laco laboradu!
Luktu firme, fajre, forte
Kaj sufoke kaptu kole
Tiun urson ulno-ungan,
Monstron de la Mortolando,
La militon malicegan.

Kreu kuna konstruado
Novan sanktan, savan Sampon:
Mirmiraklan muelilon
Por mueli la malamon,
Kiu mondon monstre mordas.

Fine idoj inspiritaj,
Kiel iam Ilmarinen,
Forĝu firman firmamenton,
Ĉiujn ĉarmojn de l' ĉielo,
Dian pompan mondpalacon,
Pian pacon paradizan,
Kun la dolĉaj di-donacoj
De l' fabela feliĉego...»

Al la lando de mil lagoj,
Muskaj montoj murmurantaj,
Vetflugante kun la vento
Vokis voĉ' de Väinemöinen.

## EN AMARA HORO

Nenio estas vi, nenio,
Se, pri la senco sen konscio,
Vi hurlas pri la «nova sesto»!
Mi volus scii vin fermento,
Potenca povo, fort' magia:
Dormema «rondo familia».

Ĉu la ĝiskreva himnokanto,
Kolekta, koresponda vanto,
Kaj ke pri gramatikreguloj
Disputas aro de stranguloj
Rajdante sur la Fundamento:
Jen estas do la Nova Sento?

Ke rifuĝante de la devoj,
Nur gapas vi kun strabaj revoj
Kaj alpreninte dignan pozon
Kelkfoje ĵetas vi almozon
Sur la altaron de l' Afero:
Ĉu tio estas do ofero?

Mi batas. Fraton batas frato.
Lin mem turmentas ĉiu bato.
Ho, gento, gento, verda gento!
Mi volus scii vin fermento,
Potenca povo, gvida torĉo,
En sorĉ' malbona — bona sorĉo!

Kaj, kvankam «stranga sekto eta»,
Sed fidi, lukti, venki preta,
Por kiu, malgraŭ ĉia moko,
La mond-iranta Forta Voko
Ne sangmalriĉa iluzio,
Sed estas kredo, religio!

Oferoj nutras la aspirojn,
Postulas ĉiu venk” — martirojn!
Ne kovru palo vian vangon,
Neniu volas vian sangon,
Sed donon, faron kaj fervoron
Kaj koron, sed la tutan koron!

Ve, ĉio vana! Mi konscias,
Ke en dezerto mi forkrias.
Vi restos plue en kvieto
Amuziĝanta societo.
Ho, kie estas la konsolo
Por mi — poeto sen popolo!

Poeto sen popolo, ho animprema scio,
Ke surdas la oreloj por ĉiu mia voko...
Forsonos senresone la plora melodio,
Kiel ŝirita kordo en forlasita loko.

Ĉu plu projekti, fidi kaj revi malgrandknabe,
Kaj meti mozaikon el la lingveroj splitaj,
Aŭ ĵeti for el mano la plumon, kiel Kabe,
Kaj eksilenti — patro de versoj abortitaj?

Pli oportune estus kaj certe pli prudente:
La vanajn sapvezikojn plu ne flugigi blove,
Kaj ektirinte ŝultrojn feliĉindiferente,
La *Kanton de la Sklavo* ne kanti plu Schulhofe.

Sed kien iri? Kie troviĝas idealo,
Sur kiu mi ne vidus malican ekrikanon,
En kies altartukon, freneze, post batalo,
Neniu adoranto jam viŝis sangan manon?

Ho, jen vi, Esperanto! Ne glora kaj fiera,
Nur orfa, senpotenca, senforta, senmatura,
Svenema kaj senhelpa kaj — eble — senespera,
Sed nobla, blanka, klara kaj senmakule pura.

Mi konas vin. Enkore vi kantis najtingale
En nokto de la mondo. Vi kiel povis trili!
Vin oni ne aŭskultis, buĉadis sin «reale» ; . .
Ĉu ŝtopu mi l' orelojn por ilin eksimili?

Ne! En la kor' plusonu la kanto dolĉetrila,
Ho, kantu birdo eta, senforta, kara, kara!
Vi estu mia bela mensogo sorĉebrila,
Vi estu la konsolo en nia mond' amara!

## IRAS ABITURIENT'...

Dum splena hor', ĉargrena hor”
Ĉe l' kor' min ekkaresis
Arĝentsonor' de l' rememor'
Pri l' tempoj, kiuj ĉesis.

Ĝojriĉa temp', feliĉa temp'
De l' knab' facilanima!
Ho, viv-abund' en korprofund'!
La viv' estas senlima!

Senpeka sort' kaj plena fort',
Amika rondo varma!
Kortuŝa fid', plenbuŝa rid”
Pri ia farso ĉarma!

Ho, ora viv”, ĝojflora viv”,
Flugiloj ĝojfrapantaj!
Malĝoj' kaj dub'? Facila nub'!
Projektoj dolĉe vantaj!

Studenta temp'! Ho, venta temp"!
Aĝ' de printempa vento,
Aĝ' de April”: en blanka bril'
Burĝonas knabosento:

Naiva am'. Je kiso jam
La lip' soifa estas
Kaj per admir' la amdezir'
La amatinon vestas.

Naiva poz': he, sen ripoz'
Nur supren sur deklivo!
Infana sonĝ', ho, vana sonĝ”,
Ĉar vekas zorg' de l' vivo...

Reportu brilon al la malĝojanto,
Malnova, kara kant', adiaŭkanto:

Iras abiturient'
Jam for...
Adiaŭ, kamarad-taĉment',
Jam for...

La voj' alhejma antaŭ mi,
Filistro estos ankaŭ mi.
Jam for... al voj'.
Ni kisu nin je l' lasta foj'.

Infana sonĝ', ho vana sonĝ',
Ĉar vekas zorg' de l' vivo,
Kaj svenas ĝoj', kaj venas voj'
Malsupren sur deklivo.

En juga dev' la fluga rev',
La sonĝa mond' ekpalas,
Flugila sving' sen cel-ating'
Lamiĝis, kaj — ni falas.

Nenie sav'. Eĉ ama rav'
Ne helpas por leviĝo,
Ĉagrenos nin, ke venos fin':
Aŭ tromp', aŭ senreviĝo.

Kaj post esper' la malprosper'
Eterna kaj rigida,
Splenigas nin, plenigas nin
Per saĝ' vinagr-acida:

Por kio lukt'? Acida frukt'
Ja estas la espero,
Kaj ĝi de sur branĉ' sen matur”
Defalos al la tero.

Do, lasu nur: viv' pasu nur,
Ĉar estas ver' ordona,
Ke estas mond' kaj restas mond'
Malĝoja kaj malbona.

Ho, ploru, ploru kun la ekploranto,
Malnova, kara kant", adiaŭkanto:

Iras abiturient'
Jam for...

Adiaŭ, kamarad-taĉment',
Jam for...
La voj' alhejma antaŭ mi,
Filistro estos ankaŭ mi.
Jam for .. .al voj”.
Ni kisu nin je l' lasta foj".

## EZOPA FABLO

La ĉeval' kaj bovo ie
Ekdisputis energie
Pri l' merito
En milito.

Diris la ĉeval' incite:
«Eh, malsprite
Estus dubi nian gloron
Kaj valoron.
La ĉevaloj
Al bataloj
Kuri ĉiam estis pretaj
Je l' trumpetaj
Sonoj
(Iom helpis ankaŭ spronoj)
Kaj la ŝarĝon de l' kanonoj
Tra abruptaj ŝtonoj
Kiuj trenis?
Nur ni!» — la ĉevalo henis.

Bov' respondis dum remaĉo;
«Ĉevalaĉo!
Vi ja vane fanfaronas,
Ĉar ni donas

Tamen la plej grandan servon!
Ja al si la cerbon
La marŝalo vane rompas,
Vane pompas
La kuraĝo,
Se l' furaĝo
Mankas.
Kaj al kiu dankas
La viandon la soldat' malsata?
Al la bovo malŝatata!
Via gloro sole ŝajnas,
Ĉiun venkon bovo gajnas».

Paŝtis sin melankolie
Ankaŭ la azeno tie.
Ĝi malplaĉe aŭdis,
Ke sin ili laŭdis.
Ĝi iais
Kaj balais
La aeron per oreloj,
Kaj ekkriis: «Bagateloj!
Jen la vero:
Sur la tero
Se azenoj ne amasus,
La milit' eĉ ne okazus!»

## FAMILIOPATRO

La am' ebria iĝis edzodevoj.
Edzin' — feino ĉe la enamiĝo —
grumblas hirte, en negliĝo,
De ŝia kapo falis kron' de revoj.

Junulaj sonĝoj estis trompimagoj.
Kaj restis: zorg' pri vesto kaj pri pano,
Laceco, tremo dum infanmalsano,
Treniĝo sub la ŝarĝ' de grizaj tagoj.

Ho, kaptas ofte lin dezir' ribela:
Elsvingi el la jugo sian nukon,
Ekiri al la vivo dande bela!

Sed devoj vokas, baras al li flugon,
Ĉenite firme al la rad' muela
Li klinas kapon sub benitan jugon.

## MALJUNA FRAŬLO

Vesperoj gaje pasas en kazino,
La glasoj tintas, li la fumon blovas.
Promene li ĉapelon flankenŝovas
Kaj dande turnas sin post belulino.

Senzorge, gaje li tra l' viv' promenas,
Edzina plendo, aro de infanoj,
Kun bruaj ludoj, ploroj kaj malsanoj,
Per hejmaj zorgoj lin neniam ĝenas.

Sed ofte, se el amikfamilio
Li venas, jen, eksangas, kvazaŭ vundo,
En lia koro akra nostalgio

Je l' hejm', kiun sur sia vivogrundo
Li ne konstruis. Kaj kun apatio
Li ĝemas: «Morti sola, kvazaŭ hundo!»

## el AHASVERO DE AMO
### V

Jen sidas ŝi kun lipoj kunpremitaj,
Li: kun okuloj dronaj kaj meditaj.
Silento. Tra l' ĝarden' la vent' aprila
Balaas en la posttagmezo brila
Foliojn postrestintajn de aŭtuno,
Kiujn ne vekos el la mort' la suno.
Li movas sin kaj ŝi ekspiras ĝeme,
Kaj rce regas la silento preme.
Kaj en okuloj, kun brilado febra
Al ambaŭ nun aperas larm' funebra.
Funebras li l' Estinton ĝojofontan,
Funebras ŝi l' Estonton ne estontan.

El la ĝardeno brila, alfluginte,
Envenas la Estinto piedpinte.
Ho, temp' ebria de la amo juna,
Duopoj dolĉaj en la laŭbo luna,
Konfesoj, ĵuroj, kisoj, ĉio multa,
Mistera, rava, flirta, dolĉe stulta!
Jen, jam el ĉio restis nur memoro,
Libre premita floro sen odoro.
Ho, kial ĝermas floro, se ĝi falas,
Amor' la vangojn kial forvualas,
Svenema amo kial sin ekmovas
En kor'? Kial la am', se ĝi ne povas
Eterne daŭri?

Ŝi ekspiras ĝeme
Kaj li kapkline, mute, kompateme,

Kun larme ama sento ŝin rigardas,
Sed en ĉi sento amo jam ne ardas.
Ho, bone estus kun iama brulo
En brakojn kapti ŝin por dolĉa lulo,
Karesi al ŝi tra l' harar' konsole,
Forkisi larmojn de l' okuloj mole,
Sed braketendo nur mensoga pozo,
Kaj kis' konsola estus nur almozo.
Ne, nepovante doni tutan koron,
Li ja ne faros tian malhonoron
Al eksreĝin' de ĉiu revo sia:
Nur sidas li en mut' melankolia.

Silento longa, longa, longa, prema . . ;
Stariĝas li kun movo hezitema.

Nenia vorto, nur mallaŭta ĝemo,
Rideto pala, larma. Manopremo.
Mankiso. Star' konfuza, sendecida.
Rigidaj kruroj. Nun, ekir' rapida.
Sur ŝtupoj. Halto! Ne. Li iras plue.
En koridor' la paŝoj sonas brue.
Silento. Li foriris sen reveno.
Ŝi kaŝas siajn vangojn en kuseno.

### VII

Ravante, pompe, sorĉe kaj danĝere,
Kun ungoj brilaj, kvazaŭ bela linko,
La virajn korojn ŝiras vi fiere.
Ĉu ruĝas via buŝ' pro sangotrinko?
Ho, sfinks'! Enigmon ridas vi mistere,
La nesolvonton punos viv-estingo.
Ĉu do neniam kaptis vin la timo,
Ke Œdipos jam estas en proksimo?

Vi ĉarmas min, ĉar via arda spiro
Venenon dolĉan tra la nervoj kribras,
Vi logas min, ĉar via lula iro
Nun kvazaŭ mian faton ekvilibras,
Vi ravas, ĉar mistera prasopiro
Kaj fata vok' en via voĉo vibras,
Vi sorĉas — eh, ne frazu mi sen fino —
Ĉar vir' mi estas, kaj vi estas ino.

Tiel rigardis mi al buŝo via,
Kiel Lazaro al riĉula tablo,
Mi vin soifis, kiel agonia
Migrant' la akvon sur Sahara sablo,
Por nova ravo, por plezur' magia
Anĝelo mi vin kredis, aŭ diablo,
Kaj dum vi dolĉe ĝemis en la sino,
Mi vidis, ke vi estas nur virino.

Mi dankas, kara! Belaj horoj ĝermis
El nia am'. Mi dankas ĉi epokon.
La kisbatalon brave ni elskermis,
El nova lok' mi aŭdis jam provokon.
Pardonu, ke la ravo ne eternis,
Kaj en brakum' mi sentas jam sufokon:
Sekretojn, kiujn via sino fermis,
Vi jam instruis, ĉiujn mi ellernis.

Ho, kiom da knabinoj: brunaj, blondaj,
Sunbrunigitaj, palaj, freŝe rozaj,
Knabet-staturaj, mordincite rondaj,
Pikant-petolaj, reve seriozaj,
Kun haroj hirtaj, glataj, krispe ondaj,
Majeste pompaj, dolĉe kuriozaj:
Ve, min ĉe l' koro premas anakonda
Volvaĵo de l' sopiro vagabonda.

### XI

Ho, feliĉuloj, kiuj, kvazaŭ birdoj,
Konstruas neston post la enamiĝo
El molaj plumoj de la dolĉaj virtoj.

Ilia saĝo estas la Sufiĉo.
En malprofunda akvo de l' Kontento
Ili fiŝetojn kaptas de l' Feliĉo.

Malvarman teon de l' malnova sento
Sur kisofajro ili revarmigas,
Se venas bona kaj laŭleĝa tento.

Dezir' de Novo ilin ne instigas,
Ne frapas per trudforto sorĉopova,
Katenoj dolĉaj bene ilin ligas.

En sia amo, en poem' milstrofa,
Relegas ili milde kaj serene:
Troviĝas en ĝi ĉiam io nova.

Ili ne kuras: iras nur promene
Ĝardenon saman. Dum trankvila iro
Elĝuas ĝiajn multajn belojn plene.

Sed mi, jen mi! Infera kavaliro!
La filo de Volupto kaj Enuo,
Mi, estro kaj viktimo de l' Sopiro!

Piedoj miaj vadas ĝis genuo
En sango, larmo, ĝemo kaj ĉagreno,
Kaj post mi: la vulturo de l' Detruo.

Mi, Ahasver' de l' amo, sub malbeno,
Kuradas post feliĉo furioze,
Por senti la feliĉon peza ĉeno.

Ho, se la Sorto donus jam almoze
Virinan bruston, kie skurĝa pelo
De la Sopiro ĉesus, ekripoze.

Ah, legi longe el okula helo
Kvietan ravon! Resti fine, resti!
Sondi profundojn de l' trankvila Belo:

Jen estus savo! Sed mi amon festi
Nur povas per absinto de l' momento,
Konstrui neston, sed neniam nesti,

Ĉar ŝiras for la neston kruda vento
De amsopiro nova. Kaj, mi kuras,
Eterna ekzilito. Ve, turmento!

Ke am' al ĉiuj inoj min torturas!
Jen, kuŝas morte, sur la vojo migra
La koroj! Rerigardo min teruras:

Disŝiris ilin mia amo tigra,
Suĉanta sangon, ve, neniam sate...
Sur mia koro staras skribo nigra:

*Lasciate ogni speranza, voi ch' entrate.*

DIBOĈE

## Hej — farsa ĝojo

            ruĝo gutinta en peĉon
        saltigu gapantajn okulojn sur min!
    facila ebrieto
    pendas el mi
    kiel la lango
    el buŝo de bubo mokanta
    kaj eta stulta kanto
    tra l' kapo ŝancelpaŝas
    la spronojn kunfrapante
    dancpetole —
    rifuĝas la nokto
    mateno ĝin frapis
    pugnalnaze
    kaj nun ĝia sango
    de nazo
    ruĝigas la horizonton
    la gaslampofloroj velkas
    ekŝprucas la domoj
    miksas balaaĵon
    de homa tumulto
    en la riveron oran
    kiun tra l' urbo verŝas
    la leviĝanta suno
    viroj, virinoj, post ili
    litoj ĉifitaj, kvarpiede
    venas
    sapodoron ŝiradas
    grimaca venteto kaj ploron infanan
    tondron martelan
    rulkurtenan krakon
    turmentojn monotonajn
    de skribomaŝino kudromaŝino
    mejlojn de funebraj inkolinioj —
    vangoj de ĉefoj,
    grasaj de aŭtoritato
    elŝvelas el la asfalto — remetis
    la koron en ŝtalŝrankojn
    la bankieroj kaj ekdancas
    la dancon de Mono
    en sorĉfermita rondo —
    homoj rapidas
    en ĉies nazo: ringo
    en ĉiu ringo: fadeno
    kaj la fadenojn tiras
    Sorto Mono Intereso
    por stumbla kuro —
    neniu haltas
    konscias: kiom da homoj!
    egalaj al mi!
    ho ni salutu kisu nin
    jen brilas la suno
    neniu neniu
    super zorge butonumitaj vestoj
    kaj koroj
    glacie rikanas
    la stulta Fato de...
                    hej — farsa ĝoj'
                ruĝo gutinta en peĉon
            nun nun
        ĉar tuj vin forlavas la fluo
    saltigu gapantajn okulojn sur min!

## FRENEZE

Batas marŝon tamburoj
de Frenez' en mia animo
hola! tiklas la plandojn Senlimo
por vojo ebria, ĉevalidaj ekkuroj
tondras la marŝo — trude
mi saltas de l' putrinta pajlo
de sindorlotaj sentoj
mi kuras mi flugas — nude
en la frapanta hajlo
en la ŝirantaj ventoj
sovaĝe
mi ĵetas min al vi kontraŭvizaĝe
homoj!

Ho abomenaj gnomoj
plektas barilon senripoze
ĉirkaŭ via kor'
vekiĝu vekiĝu! furioze
ĝin ŝiru! hej! ĝin ŝiru for!
fi — acidiĝinta kaĉo dc sentoj siropaj!
fi — mucidaj trofeoj de memoj ekskluziv-unuopaj!
fi — dorlota varto
de l' propra mirinda umbiliko!
ekstermon ĝis radiko
al la Aparto!

Mi batus per pugno rabia:
frakasi la volbojn
sub kiuj en marĉo glacia
putro abomena, sango glita
vi sidas — trupo damnita
per vento mi vipus viajn vangojn
kaj rulus lavangojn
sur la frostotremajn korpojn
kaj lafriverojn inunde
por vcki vin brulvunde
mi skuus vin per terotremo
el la dormo inkuba
de via mucida ruba
fragmenta sensenca memo!

Supren frat'
por lasta murdobat'!
la akra
fratmasakra
glav'
malpia
sangebria
klingo de praav'
nun frapu tra l' glacia krusto
de via propra brusto
mortigu vin!
la blindan beston murdu en la sin'!

ho blindaj bestoj: malamo murda
intereso surda
envio dentgrinca memamo pesta
kaj la stulta kokokresta
fiero
vantaj
grasiĝantaj
per la homa mizero!
ho krimoj krimoj krimoj!
per kia benata kruclo
elŝiri ilin el la animoj?
per kia funclo
verŝi en ilin el ardaj eliksiroj
de majeste sensencaj sopiroj
de febraj novaj kantoj scioj ĝojoj ekiroj
de novaj miroj
en ĝojkria konsterno!

kaj sub la eterno
kiel frapi vin per la teruro
de la envia Naturo
kun kiu ni batalas
ĝis ni ekpalas
kaj falas
sur liton de Morto
kiel kunforĝi vin per la komuna sorto?
kiel infanon al infan'
forĝas uragan'
kaj inundo
kiu sur la ĉambra fundo
per malpura ondo-rulo
jam al la angulo
glitas
kie la kompatindaj kunpremitas
de timo glacia!

ho koro mia
pro veoj ne lacu
ho voĉ' ebria
singulte ne agacu
sur mia lango
muzikon ŝaŭmantan mi volas, ho sango!
animo! disigu per ŝiro
la franĝojn violajn
de l' dolordrapiro
kaj ride reflektu konsolajn

freneze belcgajn lumbildojn de sorĉvido
kun dolĉpromcesaj sanktaj mistifikoj
al la damnitaj sklavoj de Rapido
ho fratoj-malamikoj
ekvidu ekmiru ekardu
rigardu!

Nebuloj ŝiriĝas printempo alarma
verdon frenezas kampoj per spiro mia varma
parojn de ĉirkaŭpreno
mi rulas sur ilin en la kokokria mateno
la ĉiel' pro ridego bluiĝas, ridegas la ventomurmuro
kaj novaj eternaj vivoj ekiras sub ride benanta Lazuro .. ;

Tago
sub flago
laborarmeo
ekiras por kreo
potenca ĝojspica
ne konanta obstaklojn
kun kaprica
plezuro miraklojn
faras sentrude
lude
la sankta sensenco
de l' homa senpacienco —
en marmorhaloj fabrikaj
ĉirkaŭ komplikaj
sistemoj de radoj
ĝojkantaj ridantaj kamaradoj
la sklavajn
homsavajn
maŝinojn direktas rigarde
kaj arde
jubilas pri la riĉbenitaj fruktoj

de homaj pensoluktoj —
eterne dimanĉa amaso
plezuras en ĉaso
de l' libelo
de l' Belo —
jubilo de festoj
orkestroj
klakmuĝo de standardoj
kanto de bardoj
radsusuro
kuniĝas en sankta murmuro
flutanta
kvazaŭ dolĉaj turdokveroj
vetkanta
al la feliĉa muziko de l' Sferoj —
sur verde kadritaj arĝentoj de kampvojo
senfinaj procesioj de Ĝojo
psalmas sonore
kaj ridas kore
vizaĝ' al vizaĝo, anim' al animo
sen limo
la koroj interpulsas
impulsas
la trovita lumo
de amo
por nerompebla ringo de brakumo
en nova kaj eterna sin' de Abrahamo
ho ĝojo ĝojo ĝojo — infanoj en vestoj blankaj
per ringe saltaj dancoj dankaj
dankas vivetojn siajn al la Tero ...

Vespero
manoj levitaj alte
ekzalte
flagas en la vespero ruĝa

kaj muĝa
ĝojkri'
dankas sanon
silkon panon
poemon kaj vinberon

kaj mi
dum Universa Festo
kun mortbrakuma, mondbrakuma gesto,
ebria ekvatoro, ĉirkaŭprenas la Teron.

DUOPE

La brakojn mi etendis vaste, vaste for,
Por ĉirkaŭpreni Teron kvazaŭ ekvator'
Kaj post la arda kaj aŭdaca brakosving'
Fermiĝis mia ame prema brakoring'
Kaj vin ĝi kaptis, vin ĝi ringis, sole vin,
Kaj vin ĝi gardas, lulas, vartas, Amatin'.

Mi vin atingis, ĉirkaŭringis, kien plu?
El senelira rondo de l' individu'

Mi ĵetis min al la Amaso kaj Tumult,
Por serĉi fandan savon cn la svarma Mult'.
Mi ĵetis min en varmsoifa, trema nud',
Sed min repuŝis frosta ŝelo de testud',
Kaj erinacaj dornoj kaj rigida mask'.

La vangoj brulis pro la honto de fiask',
La koro sangis. Dronis la ekstaza cel',
Kaj nur vi restis, mondvalora Bagatel':
El la amara Multo restis dolĉa Du',
Unika, sankta, animforĝa, sorĉa Du' ..

166


 

Eterne jam mi trinkas kaj soifas vin.

Ĉu do mi amas vin? Ho ne, — mi vivas vin,
Mi vivas nin. Ni dancas en eterna lul':
Atoma par' de nerompebla molekul'.

En mondfluido plena de amara sal',

Jen ni: komenca molekulo de kristal',

Kaj ĉio, ĉio, jen, kun diamanta bril'
Metiĝas ĉirkaŭ nin! Kaj kun facetoj mil,
Kolorojn ravajn radiante en dispers',
Kreiĝas ĉirkaŭ ni kristala Univers'!

el MALNOVAJ MADRIGALOJ

Somernokto

La nokto de somero flustre
ekzumas per kantet' sekreta,
la nokto lulas brust-ĉe-bruste
nin sur insul' de Margareta.

Ĉi kie staris iam klostro

de palaj mutaj monakinoj,
kaj kie nun amkaŝa bosko
pagane kreskas sur ruinoj,

la nokt' incensas nin per mento,
rezedo, malvo kaj narciso,

kaj unktas nin per sakramento

de amo: nefinebla kiso.

Kiel jubile ĉiuj griloj
per sia ĉirpo frenezumas!

Inter la herboj la lampiroj
diskrete, solc por si, lumas.

167


Kiel grandega strasa tulo
nin kovras la ĉiela arko,
kaj lante kun ni la insulo
eknaĝas kiel nupta barko.

LUDO

Ho ludo, dolĉa ludo, vi saĝo de sensenco,
oaz' de freŝaj fontoj, malgranda paradizo,
loganta el dezerto de nia vivogrizo,

por ĉiuj vivozorgoj plej rara rekompenco!

Nobliĝas per vi proza krudeco de l' esenco
de l' tera amo; kovras, per sorĉa improvizo,
ĉion kulisoj feaj kun brilo kaj irizo,

patrino de Scivolo, de Arto, de Scienco.

Ho, se ni fine lernus ekludi jam sen masko!
Ne plu posedavide, glavtinte, trompe, turpe,
ne kun ponard' kaŝita perfide sub la basko,

sed gaje kaj sincere, sencele kaj senkulpe,
kiel la bunta brilo de plumoj de kolibroj,
aŭ kiel sur kristalo irizaj lumovibroj.

el TRA LA ŜTORMO

Sur mia forn' muzikas faŭn' per fluto
dutuba, kaj, dum plenabuŝa blovo,

li ŝajnas al mi signi per la brovo,

ke mi lin akompanu per liuto.

168


 

Ĉu kantas al la luno por saluto,
jubilas pri sezono de renovo,

aŭ spitan nimfon volas per kormovo
delogi tiu sonoranta muto?

Subite rompas tra l' medito reva,
kiel stertora ve' de gorĝo kreva,
konsterne tranĉa sono el la tuboj.

El mitaj tempoj de horor' fantoma
ĝis ĉi epoko plena de inkuboj
hantas la hojlo de l' sufer' prahoma.

LA CELOJ ĈIE DRONIS

La celoj ĉie dronis. Jam emerĝas
Ĥimeroj por apokalipsa rajdo.

La time trema koro vane serĉas
Eskapon dc l' minaca sanga tajdo.

Mi vidas jam ĉen-rompi ĉie dise

La mondo-skuan Stulton ĉiopovan,
Kaj dume, delikate, zorge ĉize
Fabrikas tiun ĉi soneton novan.

— Kiam anoncis ploro kaj vekrio
Kaj en la noktoj horizonta ruĝo:
«La gotaj hordoj en la Imperio!»

En Romo iu staris, sen rifuĝo,
Pensante reve pri l' Aŭgusta paco,
Kaj flustris kelkajn versojn el Horaco.

169


SUR LA MONTO NEBO

La gren' inundas. Riĉon vome ĵetas
Maŝinoj. Fluas kun miel' kaj mosto
La akvoj. Flugas por la Pentekosto
Elektraj langoj. Paradizo pretas.

Scienco pompas. Brila art' raketas.

Kaj tamen grincas nur malsat' kaj frosto.
Ho kruda Fato, tranĉa ĝis la osto:

La tempoj grandas kaj la homoj etas.

Nur kelkajn ĝustajn paŝojn, kaj la vojo
Trakurus kampojn de etcrna ĝojo,
Sed — ĉie blinda kaj malica strebo.

Atendus prete nin la Kanaano,
Sed ni, en lupa lukto por la pano,
Mizere mortas sur la monto Nebo.

RIMPORTRETO XXVII

Ho, Kabe, Kabe, Kabe, Kabe
Droninta vive en la morto,
Kia mister-malica forto

Vin povis de ni preni rabe?

Ni lernis de vi lernantknabe
Kuiri en la stilretorto,

170


Ho, Kabe, Kabe, Kabe, Kabe
Droninta vive en la morto!

Kaj nun ni miras gape, strabe
Pri via karier-aborto.

Al vi la Esperanta vorto

Nun eble sonas jam arabe . .:

Ho, Kabe, Kabe, Kabe, Kabe!

KOMPATO

Ho sankta sent', ke ĉies fato,
ĉies dolor' doloras al mi,
vin volas nun ĉi kanto psalmi,
Kompato!

Vi liberigas nin el limoj
dc nia izolita korpo,
per vi eksentas en absorbo
l animoj,

ke el dispartigita drivo
saviĝi tamen estas ŝanco
en sendivida prasubstanco
de l' vivo,

ĉar la konscian vivsubstancon:

la hom-animojn vi kunligas,

kaj por momentoj neniigas
distancon

per transportantaj nervofibroj
tra kiuj kuras la suferaj

N1


 

sciigoj haste per misteraj
travibroj,

kiel se tra la nervkomplekso
dc l' sama korpo kuras plenda
alarm' urĝanta por defenda
reflekso.

Kompat'! promeso kaj espero!
Per la ekzisto vi atestas,
ke l' Sendivida Hom' ne estas
kimero!

Sed trans okaza kaj maldika
fadeno de kunaparteno,
ho, kie la eterna ĉeno
fortika,

ke ĉesu jam la tragedio
de dispartiĝo per kunfando
anima en la tera lando
de Dio,

kiun jam de ncmemoreblaj
epokoj sentis en korfundoj
kaj sopiregis en profundoj
tenebraj

la elektitoj, kies kredo
albrilas tra l!” nebulo dika
de la jarcentoj por mistika
heredo.

Jen kiun, ŝiri nin el vana
barakto de disvoja volo,
anoncis Budho pcr simbolo
Nirvana,

172


 

anoncis al ni per instruo
kaj korpa-sanga ofer-dono
de l' dolĉa reĝ' de dorna krono,
Jesuo,

sed kiun rompis ĉiam ree
la strebo por la viv” pli bona:
instinkt' perforta, akra-sprona.
Obee

al ĝi, la perfortul' sen ĉeso

avide ĉasis riĉon, ĝojon,

irante tiel vian vojon,
Progreso,

je l' kosto de mizero sklava,
servuta kaj dunglaborista,
dum en orgojlo antikrista
kaj pava

li filozofis senpeziĝe,
sin savi de morala vomo,
laŭ la freneza superhomo
de Nietzsche,

retimiĝante de l' senĝoja,
askete pura vivdestino,
kiun postulis la doktrino
Tolstoja.

Kaj kies milda sinforgeso
ja fakte estis bar' kaj halto
por la eterna antaŭsalto:
Progreso,

173


 

pelanta kiel bastonbato
antaŭen, trude kaj tirane,
dum pepis, jelpis, vcis vanz
Kompato.

Progres'! Sen halto! Sange-fajre!
Progres' per skurĝoj kaj per sabroj,
Progres' tra monto de kadavroj,
kanajle,

Progres' per degna hipokrito,
Progres' per hamstra akaparo,
Progres' per ŝakro pri hom-varo,
pri ŝvito,

Progres' per misiista preĝo
sekvata de subpremo bruta,
Progres'! Ja diktis absoluta
mond-leĝo,

mondleĝo kruda kaj kruela,
kc l' Homo pelu por produkto
sin kaj aliajn en fratlukto
muela,

ĝis li, venkinte la Naturon
kaj ĉiun forton materian,
atingos la mondhistorian
maturon

por la Abundo, kiu bridos
la malbenatan fratbatalon.
La homo tretos la fatalon,
dividos

174


 

la riĉojn laŭ konsento frata,
faritajn frate per laboro
interdonaca, kun fervoro
beata!

Kaj tiam la labor' socia
transpontos fine surdajn limojn
de la homkorpoj; ĝi l' animojn,
racia

mistero, ligu, saĝa sorĉo,
en sendivida prasubstanco
vivi, venkinte pri l' distanco
per forĝo

ne de okaza kaj maldika
fadeno de kunaparteno,
sed de eterna, sankta ĉeno
fortika,

kiun jam de nememoreblaj
jarcentoj sentis en korfundoj,
kaj sopiregis en profundoj
tenebraj

la elektitoj, kies kredo
albrilas tra l' nebulo dika
de la jarcentoj por mistika
heredo.

Kaj jen, montriĝas jam reala
tiu miraĝo de l' homaro,
albrilas, vidu, tra l' vualo
nubara

175
.

la ben' de l' pentekosta flamo:
la multmiljara fato cedas,
l' utero de la Temp' gravedas
je Amo.

Praviĝas homa memestimo:
la vivbatalo murdofebra
tamen ne devas esti nepra
destino,

Jen, la dentgrinca akaparo,
iam risorto de Progreso,
jam estas ne nur ne neceso,
sed baro,

obstaklo, stagno kaj absurdo.
Por viv' ĝi ne kapablas frukti,
kaj se ne povas ĝi produkti
por murdo,

ĝi kulpas mondo-leĝ-ofendon:
la manojn halti rigidigas,
per siaj oraj sakoj digas
ascendon

al steloj el la morna valo,
kie mizer' kaj stulto pestas,
kaj kie hom' al homo estas
ŝakalo,

tiel ke kontraŭ tradicio
de hom-al-homa ekspluato
ribelas kune jam Kompato,
Racio,

Prudento, Saĝo, Intercso,
kaj ĝin, sentaŭgan, jam frakasas,

176


 

preterbalaas, preterpasas
Progreso!

Progres', vipinta nin despote,
jam ĉielarke nin alridas,
kaj al pli mildaj vojoj gvidas
dorlote.

Jes, venis tempo por desegno
de planoj, ke por la idaro
fervoru homa solidaro
pri regno

de sindonacaj frat-amikoj,
memestre kaj mondestre saĝaj,
individuaj, di-vizaĝaj
formikoj

de la Laboro kaj Libero:
kristale klaraj mondspeguloj,
eterne gajaj ebriuloj
de Belo.

En tiuj ĉesos tragedio
de dispartiĝo per kunfando
anima en la tera lando
de Dio:

la Dia Land", ĉi praa Kredo,
alvenas, ĝoja, radianta,
la promesita Sav', la sankta
Heredo.

Kaj siajn frondojn de beato
etendos ĝis la mondekstremo
la cedro el la eta semo
Kompato.

177


 

GRUOJ

En triangulo

La gruoj grege iras.
Liter' giganta!

Mi volus VO prononci,
Sed VE mi elsuspiras.

KRIZO

Pli longe ami

lun ol tiu amas

Aŭ malpli longe:

Ĵaluzo aŭ kompato:
Turmento preskaŭ samas.

EN ĈI MURDEPOKO

Subtile kanti en ĉi murdepoko

pri l' propra vivo, kiam ja milmiloj
per bomboj, tankoj, pafoj, pendigiloj
percas, vere ŝajnus aĉa moko.

La tuta riĉa poczia stoko:

la luno, steloj, floroj, birdotriloj,
la delikataj amaj maltrankviloj
disflugas en la blov' de ĉi siroko,

178


La morto regas nun, la mort' avida,
amasa mort' vulgara kaj sordida
sen ciprobranĉoj, scn solen' majesta.

Kaj kiel perdis dignon nun la morto,
la am' aspektas samc io besta:
la ambrakumo ŝajnas seksperforto.

179
Peter Peneter

el SEKRETAJ SONETOJ

XLIX

Eble milfoje sentis ni sangbolon,
Dum en ardglua kuŝ' apudis ni,
Milfoje al la korpoj trudis ni:
Adori per ofer' la am-Idolon.

Kaj ĉiun ardan, artan am-petolon
Senlace, amdonace ludis ni,
Fervore provis kaj elstudis ni

En ĉiu poz' la tutan aman skolon.

Sed ĉiam kun la sama intensiv'
Nin la momento de l' Ekstaz' perfortas,
Kaj kiam per nerezistebla driv'

Nin flamrivero de Volupto portas,
Dum tiu ĉi centobliĝinta viv'
Stertore ni ekĝemas: «Ve, mi mortas!»

L

«Mi mortas!» Jes, ni mortas. Ho mistero!
En frosta solo de la homa sort'

Sopiras ni je tiu sava mort',

Ĉi morton serĉas ni en malespero.

180
P. PENETER

La homa korp', la dissplitita ero,
En ŝira treno de potenca Fort'

Obcas al la ordonanta vort'

De l' frata paro: Morto kaj Gencro.

El orfa solo de l' individu'
Ni serĉas nin, ke save ni komunu,
Ni kunfrapiĝas en ardanta glu',

Ke ni ekbrule kaj forbrule kunu,
Kaj el la cindroj de l' mortema Du,
Fenikse levu sin la sankta Unu!

181
Stevan Zivanoviĉ

LA JUNAĜO

La junaĝo ŝaŭme bela
de ni baldaŭ fluos for.
Sobra prujno kapon kovros,
modertakte batos kor'.

Tamen, dum la sango tajdos
kun pli lanta energi",

pri l junaĝo ni meditos
kun pulsanta nostalgi'.

LA KNABINO

Vid-al-vide ĉe la domega eniro

La knabino staras — en la mano floro,
En brusto potenca kaj varma sopiro,
La okuloj larmaj, ruĝaj pro la ploro.

Kion ŝi nun faras, kion ŝi nun volas?
Sur la strato regas aĉa pluvvetero.

Ĉu en ŝia koro eble amo bolas,

Kaj pro ĝi nun frostas la bela anĝelo?

Knabino sinvenda ŝi certe ne estas;
Jen pala vizaĝo, sen riza pudrero;
Kaj — knabinoj tiaj sin tre riĉe vestas,
Dum en vesto ŝia nestas la mizero ..

182
 

S. ZIVANOVIĈ

Ŝi rigide staras, nur streĉiĝas mano
Kiam ŝi ekvidas iun ajn sinjoron:
“Ho, donu donacon pro la dia amo
Flustras lipoj ŝiaj, ŝi proponas floron.

 
    

Vana ŝia peno, neniu atentas

La larmajn okulojn kaj velkantan floron!
Jen, al vortoj ŝiaj sinjoroj silentas,

Eĉ kelkaj el ili perdas bonhumoron ....

Ho, knabino mia, tre simila sorto

Estas ja de via suferanta frato!

Sed, ni nun silentu, vana estas vorto,
Dum nin vivo vipas, mokas sen kompato!

183
Jaume Grau Casas

LA LASTA POEMO

Ne plu la vivo sin prezentas

al mi sub bril' de hela sun';

kaj nun — kruela pun'! — mi sentas
ke jam forflugis mia jun'.

Troa pasio, troa sento

estis turmento por la kor';
pro troa viv', troa silento,
ĝin skuis vento de dolor'.

De l' vivo sub la uragano

mi tremis, falis kiel kan';
iĝis Sufer' mia tirano

kaj min ekmordis la malsan".

Aminte teron kaj aeron

mi restas nun en malliber'
kaj plene konas hommizeron
kaj la suferon de l' infer'.

Koninte nur vortojn kaj sentojn
de la spirita ama flam',

mi sentas nun nur la turmentojn
de venĝosent', bcsta malam'.

Ne plu mi trovas en mi rimon
por dolĉaj sentoj de l' anim',
ĉar buŝo ĵetas nur esprimon
pri krimo, ŝlimo, cim' kaj lim'.

184
J. GRAU CASAS

En la malvasta kaĝo-ĉelo
homo-poet' ne kantas plu
kiel la birdoj en ĉielo
vidataj tra l' fenestro-tru'.

Akra, terura, la ĉagreno

de l' kor' al buŝ' ŝprucas en li . : 3
lipojn sekigis viv-vcneno ...
formortis jam la Poezi'!

Barcelona Malliberejo, decembro, 1934

AL JULIO BAGHY

Per frosto, mizero, veaco kaj larmo

kovriĝas la perloj de via inspir'.

Sed tamen en ili ne estas malvarmo:
nur — arda sopir'!

Sopiro je nobla, perfckta homaro,

ne plu makulita de sang' kaj mizer';

de paco, justeco, feliĉ' — granda maro
tra tuta la ter'.

Deziro je frata rilat' inter homoj
kaj inter popoloj; de vir' al virin';
amema kunigo de ĉiuj atomoj

de l' spaco sen fin'.

 

Kaj dume kor' via — la centro de Amo —
suferas pro ĉia doloro kaj ĝem'.
Sed ĉiu fajrero de via korflamo

fariĝas poem'!

185
3. GRAU CASAS

AL K. KALOCSAY

Kun spiro profunda, fekunda inspiro,
vi supren leviĝas al alta Parnas',
pcr viglaj flugiloj kaj forta deziro

de nova Pegas'.

En strofoj ĉizitaj aŭ krioj liberaj,

kun ĝoj' intelekta aŭ koremoci',

vin ravas la koto de vivoj tre teraj
aŭ Mitologi'.

Vi estas koloso de nia liriko,

kun forto kaj digno, kun amo kaj vol';

post viaj verkaĵoj estiĝos klasiko
por nia popol'.

Popol' al vi mankas: al ni — la Homaro!

Sed la naskiĝanta mondliteratur'

proklamos vin iam moderna Pindaro
de l' monda kultur'!

LA INTERROMPITA POEMO

 

dolĉaj lipoj poemo mia sonis
kaj flui ĝin mi aŭdis en plej konfuza mir'.
En ĝi mian esprimon apenaŭ mi rekonis
kaj ŝajnis ĝiaj sonoj el pli sonora lir'.

186
J. GRAU CASAS

 

Kun rava melodio fluadis la esprimoj
nur akre eliĝintaj el mia kruda pens'.
En miaj versoj estis pli belaj novaj rimoj
kaj ĉiu vorto havis mirige pli da senc'.

Min ravis dc la strofoj la ondoj harmoniaj,
de tuta la poemo la ritmo kaj sonor';
surprize tiujn strofojn mi ja ne kredis miaj,
sed sia l' ampasion ja sentis mia kor'.

Miraklo tio estis de ŝia voĉo bela,

de ŝia gest' gracia, akcent' plena de varm'.
Dc miaj pensoj vibris en ŝi l' eĥo fidela
kaj tial en ŝi estis por mi tiela ĉarm'.

En ŝia voĉo estis la tono plej muzika,
la milda energio kaj ritmo de deklam' ...
mi sentis ian ĝuon pri amo romantika,
aŭdante ŝin esprimi pri mia propra am'.

Sed jen subite estis en ŝi petol' gracia:

ŝi kvazaŭ al mi turnis l' esprimojn de l' poem';
mi ĝojis plej feliĉe pri tia ŝerc' pasia:

poemon ŝi ne finis pro ama ĉirkaŭprem'.

La lastan strofon mian laŭtvoĉe ŝi ne lcgis
pro tiu de l' poemo subita ĝoja fin'.

Sed tamen la fervoro de tiu strofo regis,
ĉar ambaŭ ni tutkore per kisoj legis ĝin . . 3

187
Jan van Schoor

DUM LA VINTRO

La malvarma vintro regas
kun rigido, sen kompato;
glacipluvas kaj ventegas
en la forlasita strato.

Malsatantaj korvoj flugas
turniĝante tra l' aero;

la torent' sovaĝa muĝas
tra l' kameno kun kolero.

En la urbo nun izola
kovras ĉiu sin per skarpo
kaj lamentas laŭte pro la
multekosto de la karbo.

Pro la vintro mi ne vcas
kiam apud mi vi estas,

ĉar vi ĉirkaŭ vi ekkreas

la printempon. Kaj mi restas

kun silent' vin admiranta
dum je l' fundo de l' pejzaĝo
ekbrilegas ridetanta,

kvazaŭ sun', via vizaĝo.

188
3. van SCHOOR

TRA LA STRATOJ

Tra la stratoj kaj bulvardoj
de la urbo Antverpeno,
mi multfoje la brutaron
de ĉagrenoj miaj trenis.

Meze de l' surdiga bruo:
tondra, raŭka jazz-bandludo,
mi timeme miajn kantojn
ludis sur paŝtistofluto.

ĈE TOMBO

Ĉirkaŭ la tomb' ni staras
en nigra vest',

dum kun obtuz' subiĝas
la ligna kest'.

De temp' al temp' aŭdiĝas
ekplora plend'; —

tra l' poploj ploras ankaŭ
la frosta vent'.

Punebra preĝ' susuras
el pastra buŝ'; —
forviŝas lastan larmon
ni kun kortu$'.

189
J. van SCHOOR

 

La funebrantoj iras
ĉirkaŭ la put'

kaj ĵetas floron kicl
lasta salut'.

Ankoraŭ ŝovelpleno
da nigra ter',

kaj tegas la mortinton
nun la mister'; —

mistero de la vivo
kaj de la mort':

ĉu nin atendas poste
pli bona sort"?

Ni fine iras hcjmen;
pluvas sen ĉes'...
Bonvenas la mortinton
nur la cipres'...

190
Misu Beraru

PASANTA AMO

Septembra tago laste brilis hela,

Kaj ni disiĝis kun bedaŭr' kaj ploro;
Doloris nin ankoraŭ vundo de la
Trafinta nin amsago de Amoro.

Korŝiran kantis ŝi disiĝromancon

Kaj poste, talismanc, kun trankvil' kaj
Bonem', al mi por porti bonan ŝancon,
Ŝi donis haron el la haroj silkaj.

Revidon ni promesis reciproke;
Esperon vartis ni en kora fundo ...
Sed intertempe ni rimarkis, ho! — ke
Per tempo kuraciĝis saga vundo.

METAMORFOZO

Leone fieradis mi
Pri mia virsinteno;
Sed ŝanĝis min vizaĝgraci'
Kun ĉarmo de sireno.

Forteme, pro fierobstin',
Mi ludis sensentulon;

Plej firma volo, pro knabin,
Egalas preskaŭ nulon.

191
M. BERARU

En ŝtona koro sentis mi
Neniel amfervoron;

Knabina brila ridradi”
Penetris mian koron.

Min regis dogmoj de monaĥ'
Kaj amon mi evitis;

Malsankta, voluptema aĥ,
Principojn sanktajn spitis.

Mi sekvos leĝon de l' natur",
Daŭrigos pekheredon . . :

Kaj mi, post amsolcna ĵur',
Rezignos virtan kredon.

PLUVA SEZONO

Lastajn foliojn la vento balais
kaj densa nubaro,

lazuron kaŝante,

minacas la teron.

Kvazaŭ nubisto pluvkluzojn malfermis,
kutime, sezone,

la pluvoj aŭtunaj

densege gutadas.

Vitron fenestran pluveroj frapadas
sen fin”, enuige,

simile al teda

libreg' sen ĉapitroj.

192
M. BERARU

Hejme restante, sen ŝajna espero
pri ebla eliro,

mi pensas pri cblo

reformi sezonojn.

Kaj konvinkate ke sperto konsilas
obei prudenton,

mi hejme restante,

dezirojn prokrastas.

193
Nikolai Hohlov

CHANTE-CLAIRE

Saluton, heroldo matena, tro frue, tro frue vi krias.
Ankoraŭ forestas la lumo, eĉ unu radio ne strias;
Ripozas, en dolĉa sonĝado dronante, la paca vilaĝo
Kaj sternas la roson krepusko tra tuta herbeja vizaĝo.

Ni du, kamaradoj sendormaj, sur nia posten” sentinelas:
Vi krias, — mi skribas la versojn, pri kiuj la koro fabclas,
Verŝajne neniu vin aŭdas, verŝajne neniu ekkonos

La veron de miaj poemoj — neniu atenton eĉ donos . ..

Egale! Salutu la sunon, heroldo de l” tuj naskiĝonta
Aŭroro de nova tagiĝo, kaŝita trans lim' horizonta;
Mi ankaŭ salutu naskiĝon de novaj aŭroro kaj tago,
Kaŝitaj en homaj animoj post roka rigida zigzago.

Alarmu do, gaŭlo orpluma . . . ĉe fino de l' nokta deĵoro
Poeto kaj koko anoncu alvenon de ĉiu aŭroro!

Vekiĝu kaj aŭdu, havantoj de koroj kaj sanaj oreloj,
Aklamon al nova tagiĝo en kri' de la du sentineloj!

LA LUNA EBRIO

Jen — ĝi brilas, mia luno,
Virgomaska amlucerno,
Nuda mamo el latuno,
Iritilo de l' eterno...

194
N. HOHLOV

Jen — ĝi trenas, pala torĉo,

Tra l' cipresoj ombran langon —
Kaj la tero sub la sorĉo
Paroksisme verŝas sangon.

Jen — ĝi paŝas, noktulino
Plej alloga, rafinita —
La komenco kaj kulmino
De /' pasio senevita.

Jen — ĝi tiklas kaj sufokas,
Estingante ĉiun honton,
Jen — ĝi vokas, laŭte vokas:
Serĉu, kaptu kunĝuonton!

Kaj subiĝas la animoj,

Kaj triumfe batas koroj,
Estas for la tagaj limoj,

Kaj ne gardas la honoroj ...

Vivajn korojn ligas pare
La magia lunsonato
Por oferi suraltare

Al Eroso kaj Hekato.

Per la flamaj rozkoloroj

Juna virgo amburĝonas,

Kaj anstataŭ la paroloj
Longaj, longaj kisoj sonas . : $

Ah, — dronante en inspiro
De la tenta nokta disko,
Estas ĝoje — esti viro

Kaj facile — odalisko . ..

195
N. HOHLOV

K. KALOCSAY

El kruda argilo
Li skulptis por ni la penatojn,
El voĉ' sonorila
Komponis mirindajn sonatojn,

Al son' primitiva
Li donis magian signifon,
En vorto senviva
Li vekis la altan edifon.

Kantisto libera

Li flaton rampeman ne konis,
Poeta fiero

Lin noble distingis kaj kronis.

En lando hungara

Li fondis la verdan Atenon,
Periklo malŝpara —

Ne ĉiam li trovis komprenon.

La griza inerto

La florojn velkiĝi instigis,

Je seka dezerto

La kantojn ĝermantajn formigis:

La liro arĝenta

Al ni jam nenion fabelas,
Kaj muto silenta

La buŝon artistan sigelas.
