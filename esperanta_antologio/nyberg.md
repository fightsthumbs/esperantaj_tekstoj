# Elsa Nyberg
**Nyberg, Elsa (1896- ).** Svedino; instruistino. Lernis Esperanton en 1934. Vojaĝis tra Germanujo, Francujo, Israelo, Hispanujo por studi lernejajn sistemojn.


## LA KRUDA LEĜO

    Ĉiu revkastelo
    falos nur ruine.
    Fremda man' ĉe ruboj
    skrapos krude fine.
    Ĉio kara via
    fine vin forlasos,
    estos iu revo,
    kiu lasta pasos.
    Kion plej vi kredis,
    vin en trompon ĵetos;
    nur ĉe via ĉerko
    ĉiuj ombroj cedos.
