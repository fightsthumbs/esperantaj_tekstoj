# Leonard Nowell Newell

**Newell, Leonard Nowell Mansell (1902-1968).** Anglo; asekuristo ka. Lernis Esperanton en 1916. Ĉefredaktoro de “International Language” (1925-1930). Kunlaboranto de multaj gazetoj, inkluzive de “Literatura moncio' Poemoj en Dekdu poetoj (1934). Aliaj verkoj: La hantataj ŝipoj (kuntradukinto, 1928); Bakŝiŝ (originala novelaro, 1938); Hamleto (tradukita dramo, 1964). Pseŭdonimo: “Eleno Vinfero”.

## LA RUĜA TRAMO
aŭ: PRINTEMPO EN LONDONO

    Ho svingiĝanta tram”, ruĝega krio
    Ardanta sur printempa mola sino
    De l ŝaŭmaj arboj; ŝtala geranio

    Rimanta kun la lip' de stratanino
    (Papavo de l' pavimo), vi ŝoviras
    Tra bluaj retoj de la gazolino

    Kantante ĉefarion, kiu ŝiras
    L' obtuzan tondron rondan de l” sonato
    Trafika; onda kontrapunkt' deliras

    Kaj ŝprucas sur krutaĵon de l' murplato
    — Bruoceano sur la granda vojo,
    Flueta flustro en la fora strato.

    Hundinon ĉasas hund' kun ama bojo;
    En ombra parko, pro ŝaŭmanta juno,
    Virinon ĉasas vir' kun hunda ĝojo.

    Duŝilingo pale pendas, kvazaŭ luno,
    Solece super urb' ardanta forne;
    Ĉielo ŝminkas sin per morta suno.

    Al tramo, kiu palpebrumas dorme,
    Najado kuras tra lampluma strio;
    Taksioj malproksime krias morne.

## LA LASTA

*Dediĉita amike al Idista poeto*

    Kiel soldato kantas romana,
    Sola ĉe !' lasta landlim' forgesita,
        Kuraĝa ĉe sia posteno
        Dum detruas patrujon barbaroj;

    Kiel sur morta tero mortkantas
    Siajn amatojn lasta homido,
        Sub neĝeroj silente ŝvebantaj,
        Atendante la blindan ĥaoson:

    Tiel Idisto lasta vi kantas
    Morne al mondo, kiu forgesis
        La lingvon de vi amegatan.
        O poeto fidela, saluton!

## AFRIKA NOKTO

    Kiom vaste falas la lunlum' afrika
    Sur la ĝardenon, kie floroj pallavitaj
    Staras, kaj per parfumo pika
    De dianto, petuni' kaj mento,
    Kaj la dolĉo de rozoj kaj jasmeno, formas
    Flarkolorojn sur aeroj preterglitaj.

    Longospire kuŝas kontinento,
    Kaj tuta tiu lakta mondo dormas.
    Dormas. Sed ĉu tiel pulsas sango en la kapo,
    Aŭ ĉu venas, sur aero, ripetata frapo?
    Pulso-frapo-pulsofrapo-bat' bat” bat”;
    La tamburoj tra mallumo, nun sen sat”,
    Sekvas kun muslima pio
    Kriojn de la nom' de Dio;
    Nun sin ŝanĝas pulso ruĝa
    Al tono nov-ritma, muĝa:
    Tondr' el
        latuno,
    Ond' al
        ĉielo,
    Tondr' al
        la luno,
    Ond' el
        mallumo:
    Danc' — turn' — balanc'
    En frenez' de tranc' —

        Allah Akbar! Allah Akbar!
        Allah! Allah! Allah!
        Allah Akbar! Aliah Akbar!
        Allah! Allah! Allah!
        Mezur' — tortur' — plezur”
        Al ritmo de tambur':
        Allah Akbar! Allah Akbar!
        Allah! Allah! Allah!

    Surda vibro senkompata,
    Ond" post ondo sangobata,
    Tra aero skue venas;

    Sed silentas kiam vento svenas,
    Aŭ tambur' pro laco.
    Kaj denove regnas luna paco .. .
    El najbara dom', kun perla delikato,
    Radias dolĉe la muziko de sonato,
    Kiun karese oni tiras el piano;
    Supren saltas sparkaj tono-lancoj —
    Penseroj de l' plej granda eŭropano.
    La notoj kvazaŭ diamantoj fosforeskas,
    En ŝvebanta lumo fluas, arabeskas,
    Arancan reton teksas el subtilaj son-nuancoj.

    Sed vibras sub konsci' angoro;
    Sub la tonoj, sub la ritmo, fora frapo ekpulsetas —
    Ĉu memoro?
    Sovaĝa hurlo el obskuro
    Tajde batas kun tamburo;

    Sango, doloro,
    El fundo de l' koro:
        Allah Akbar! Allah Akbar!
        Allah! Allah! Allah!
    Dezir' erupta,
    Kri' abrupta:
        Murd'! Murd'! Murd'!
        Allah Akbar! Allah Akbar!
        Allah! Allah! Allah!

    La sonato ne plu diras ion, la pianon jen malagordis
    La varma vibro, kaj la belon tordis
    En bruon agacan. Nun sola regas la tamburo.

    Praritmo piedpeza teren ĵetis
    Kaj dispistis la muzikpetalojn, kiel tretis
    Vandala hord' jarmilon da kulturo.

## FILOZOFO

    Mi prunteprenis libron el la librar' publika,
    Ĉar jukis mian menson demand' metafizika.
    Sur paĝo dudek-sepa mi trovis arancon;
    Ĝi volis filozofi, sed trovis la pereon.
    Anstataŭ kapti muŝojn, ĝi retis mond-enigmon,
    Lasante sur la paĝo realan esto-stigmon.
    Komence de la vorto “epistemologio”
    Ĝi ŝpinis en direkto de la koncepto “scio”
    Pri l' fenomena kosmo kaj la etern-ideo:
    La libron lu fermis, adiaŭ, araneo.

## ROZESTO

    Ruĝa roz'
    Praroke duras,
    Dum galaksioj
    fone kuras.

    Skulptas ruĝ'
    La ŝton-petalon;
    Ĉielo limas
    Ros-opalon:

    Tempon ĝi
    Iride prismas.
    La rozospaco
    Solipsismas.

    Tempospac'
    Indiferentas,
    Kaj en rozesto
    Prasilentas.

    Univers'
    En rosa guto;
    En roz-momento:
    Absoluto.

## AL ĈINA URNO

*Omaĝe al K. Kalocsay*

    Via kurbo karesas mian manon:
    Dur-ĉiama, puge elasta;
    fingropinto talpe esploras
    Sur la jado, flarante formon,
    Kaj la rondan pezon telekreante
    En la animo.

    En kvieto vi fluas, kaj solidas
    Tra la sonĝaj epokoj;
    Serpentumas ĉirkaŭ vi tempo,
    Sed ne kuraĝas tuŝi
    La belecon, kiu ŝvebas eterne
    En silenta esto medita.

    Tempa nodo, vi ligas
    La spiriton, kiu reve cizelis
    En praepoko, kun la mano,
    Kiu palpe rekreas la ekstazon:
    Inter ni animo komuna.

## AL ASTRONOMO DEDIĈITA

    Li sidis kaj gestadis per stelmapo,
    iĝ', komforte sur kanapo;
    Sed brilis liaj okulvitroj stele.
    Malantaŭ li en procesi' bobele
    Fluadis tajd' el astroj kaj planedoj,
    Dum li parolis pri la pens-ekspedoj
    Mezen de l' spaco, kaj pri l' kalendaroj
    De l' kosmo, la homflataj lumojaioj
    Kiuj aplikas skalon al Senfino.
    Pri Andromed', soleca virgulino,
    Kiu drivadas tra l' malplen' fiere;
    Kaj li debatis, ĉu nuanc', mistere
    Misloka en la lumospektro, pruvas
    Ke ŝi, dum la Eterno tempopluvas,
    En fuĝo al mallum' momente brilas,
    Aŭ tie en ĉiama glor” stabilas.
    Pri Betelgez', fantoma lum' giganta,
    Imperiestre tra l' stelar' ŝvebanta,
    Parolis li, kaj pri la nigraj truoj
    En la ĉiel-tapiŝo — vid-vakuoj
    El polvo de la praforĝej' de l' astroj.
    Priskribis li la froston de la vastoj
    Mortegaj, kie mil mondaroj fluas
    Post mil mondaroj; kie rivoluas
    Radia galaksi' post galaksio
    Ĝis nepenseblaj kampoj de l' Nenio,
    Kie la homa menso terurite
    En paralizo diseriĝas splite.

    Kaj mi rimarkis, kun konsterna gapo,
    Ke l' Universon tenas homa kapo.
