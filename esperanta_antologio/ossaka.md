# Kenji Ossaka
**Ossaka Kenji (1888-1969).** Japano; profesoro pri inĝenieraj sciencoj. Esperantisto de 1906. Fondinto de Japana Esperanto-Instituto. Honora membro de UEA. Verkoj (krom lernolibroj kaj vortaro): Perloj el oriento (tradukoj, 1921); El orienta florbedo (poemaro, 1956); 505 poemoj el Manjooŝuu (1958); Malgranda monograĵio pri esperantaj prepozicioj.

## EL LA KESTO DE PANDORA

    Kiel blanka nub' senmova
    pendas sur ĉiel' lazura,
    rememor', sur mens', malnova
    sin rivelas nun plezura.
                            (1910)
                            
    Nebuloze en menso
    rondflugis la penso,
    kiel ringo obstine,
    senkomence, senfine.
                            (1914)

    Al ni, en densa arbaro,
    kvazaŭ per frost' sorĉipova,
    Korpon penetras sen baro
    silent' ĉe l' templo malnova.
                            (1917)

## HO, JUNA SANGO!

        Ho, gutoj de l' sango
    en vejno bolanta,
    ho, kien vi salte
    kuregas senhalte?
    Bandet' konspiranta!
        Restantan sur lango
    postkisan bonguston
    vi portas al koro,
    triumfa en ĥoro
    bategas la bruston!
        Kaj fajron sur vango
    en blinda diskuro
    tra l' korpo vi sendas;
    Nun saĝ;' eksilentas,
    de sku' pro plezuro...
        Gutetoj de sango,
    nun varmaj, elastaj,
    junecon vi ĝuu,
    amkanton vi bruu,
    ĉerpiĝu ĝis lastaj!
        Ho, juna la sangol
