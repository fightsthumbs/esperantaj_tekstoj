# Misu Beraru

Beraru, Misu (1903-1938). Rumano; presisto. Lernis Esperanton en 1925. Kunlaboranto de “Literatura mondo”. Verko: Spite la vivon (poemoj, 1928).


PASANTA AMO

Septembra tago laste brilis hela,

Kaj ni disiĝis kun bedaŭr” kaj ploro;
Doloris nin ankoraŭ vundo de la
Trafinta nin amsago de Amoro.

Korŝiran kantis ŝi disiĝromancon

Kaj poste, talismanc, kun trankvil' kaj
Bonem', al mi por porti bonan ŝancon,
Ŝi donis haron el la haroj silkaj.

Revidon ni promesis reciproke;
Esperon vartis ni en kora fundo ...
Sed intertempe ni rimarkis, ho! — ke
Per tempo kuraciĝis saga vundo.

METAMORFOZO

Leone fieradis mi
Pri mia virsinteno;
Sed ŝanĝis min vizaĝgraci'
Kun ĉarmo de sireno.

Forteme, pro fierobstin',
Mi ludis sensentulon;

Plej firma volo, pro knabin,
Egalas preskaŭ nulon.



En ŝtona koro sentis mi
Neniel amfervoron;

Knabina brila ridradi”
Penetris mian koron.

Min regis dogmoj de monaĥ'
Kaj amon mi evitis;

Malsankta, voluptema aĥ,
Principojn sanktajn spitis.

Mi sekvos leĝon de l' natur",
Daŭrigos pekheredon . . :

Kaj mi, post amsolcna ĵur',
Rezignos virtan kredon.

PLUVA SEZONO

Lastajn foliojn la vento balais
kaj densa nubaro,

lazuron kaŝante,

minacas la teron.

Kvazaŭ nubisto pluvkluzojn malfermis,
kutime, sezone,

la pluvoj aŭtunaj

densege gutadas.

Vitron fenestran pluveroj frapadas
sen fin”, enuige,

simile al teda

libreg' sen ĉapitroj.


Hejme restante, sen ŝajna espero
pri ebla eliro,

mi pensas pri cblo

reformi sezonojn.

Kaj konvinkate ke sperto konsilas
obei prudenton,

mi hejme restante,

dezirojn prokrastas.
