# Murata Keinosuke

**Murata Keinosuke (1910- ).** Japano; emerito. Esperantisto de 1928. Kunlaboranto de diversaj revuoj kaj de Hajkista Klubo.

## 8 HAJKOJ

    Filino tajlas,
    edzino trikas mutaj,
    min stov' alnajlas.

    ⁎

    Sub jeto zuma
    balaas nun neĝkoton
    mi malvarmuma.

    ⁎

    En edifico
    prelego frusomera, —
    dormem' en vico.

    ⁎

    Bambuo ve pro
    la Eksp' en Oosaka
    ne plu en vepro.

    ⁎

    Aŭtun' medita, —
    la vivon mi remaĉas
    sub lamp' ŝirmita.

    ⁎

    Somerojn kiom
    mi nombris post milito!
    mi dankas Dion.

    ⁎

    Sub zum' cikada
    akvumis tombon mi por
    la frat' amata.

    ⁎

    Najbara domo,
    plenruĝas persimono, —
    ne loĝas homo.
