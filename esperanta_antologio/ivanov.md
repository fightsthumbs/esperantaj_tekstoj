# Vselovod Ivanov
**Ivanov, Vselovod.** Informoj mankas.

## ĈIELREGNO

*Ho, di-benita lando de l' prudento,
homecon vian gardu kun Jaluz',
modelo restu vi por ĉiu gento,
evitu reton de l' milita ruz',
por ke, se nove flagros venĝoflamo,
blasfemos veoj, fluos sangofont',
eĉ tiam restu unu land' de l' amo
por trovi le fidon pri l' estont'.*

*—Julio Baghy: "En Svislando”.*

    *Ho, di-benita lando de l' prudento,*
    hotelo oportuna de l' tutmond',
    mirakla uj' de paco kaj silento,
    kaj rifuĝej' por ajna vagabond'.

    *Homecon vian gardu kun ĵaluzo,*
    (Ĝi estas via ŝildo kaj reklam'.)
    Kaj ne forgesu lasi sen akuzo
    murdiston fian! Estu for malam'!

    *Modelo restu vi por ĉiu gento,*
    ho, respubliko, kie mankas strik',
    kaj kie burĝo pia, diligenta
    laboras mem (laŭ Kristo!) en fabrik”.

    *Evitu reton de l' milita ruzo,*
    (Milito estas tre danĝera ŝerc'!),
    pli bone zorgu, zorgu, ke sen uzo
    ne restu via reto de komerc'.

    *Por ke, se nove flagros venĝoflamo*
    kun akompano de ŝrapnela ŝpruc',
    vi restu ripozhejm' (komforta, fama),
    la hospital' de burĝa “Ruĝa Kruc'”,

    *Blasfemos veoj, fluos sangofonto,*
    kaj malstabilos la milita ŝanc'.
    Sed vi ne tremu: el alia fonto
    vi ĉerpos fidon pri aktiv-bilanc'.

    *Eĉ tiam restu unu land' de l' amo,*
    de l' am' al frank”, dolaro, marko, lir'.
    Pri via toleremo ekdeklamos
    pac-trubadur', l' amanta kavalir'.

    *Por trovi ie fidon pri estonto*
    al viaj lagoj fuĝos burĝa band'.
    Sed pelos ĝin revolucia tondro
    *Terkoron sondi sur la laga fund'.*
