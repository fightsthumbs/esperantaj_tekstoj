# Artur Doménech i Mas
**Domenech i Mas, Artur (1878-1936).** Kataluno; profesoro de la latina lingvo. Kunredaktoro de sindikatistaj ĵurnaloj. Prezidanto kaj sekretario de la Internaciaj Floraj Ludoj; sekretario de Kataluna E-Federacio.Verko: Poemoj (1937).


## el AL AMATINO DORMANTA

    Dormu feliĉa! — dormu sen timo...
            se lipoj fajraj
    ne vin el dormo — vekos per kiso.

    Dormu... kaj sonĝu! — sonĝu ke amo
            vin feliĉigas,
    dum mi rigardos — vin kun ekstazo.

    Ja, rigardante — vin tiel bela,
            Mi revos... revos
    al sonĝoj viaj — revojn identajn.

    Dormu... mi dume ĝuos la kredon
            ke via sonĝo
    sentas l' influon — de miaj revoj.
