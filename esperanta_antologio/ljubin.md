# Marin Ljubin

Ljubin, Marin, pseŭdonimo de Asen Grigorov (1993- ). Bulgaro; oficisto. Tre aktiva en la bulgara laborista movado; membro de Internacia Asocio de Revoluciaj Esperanto-Verkistoj. Ĉefredaktoro dum kvin jaroj (1945-49) de la danublanda revuo “Internacia kul- turo”. Verkoj (sub la nomo M.L.): Ruĝa aŭroro (1930, 2a eld. 1932); La himno (originalaj noveloj, 1931); pocmoj ankaŭ en “In- ternacia kulturo” kaj aliaj gazetoj. Sub la nemo A.G. aperis vortaroj kaj lernolibroj, la libro de originalaj poemoj Garbo; Tra la ventego




## FABRIKO

Kun siaj nigraj kamentuboj, gratantaj plumbon de la nuboj,
ĉiame same la fabriko minace staras antaŭ ni.

Ĝi estas nia malamiko, en kiu — scias ni — mortigo
atendas nin — malriĉajn sklavojn de l' ora kaj senkora di'!

El ŝtono kaj el fer' malvarma forĝita estas ĝia karno.
Neniam ĝin vibrigis vivo, neniu ĝojo tuŝis ĝin.
Senŝanĝe, apatie mutas, kaj kvankam vivojn ĝi englutas,
neniam ĝi fariĝis sata, de ĝi neniu savis sin!

Ho, kiom multe da doloroj, ho, kiom da rompitaj koroj,
da veaj plendoj silentiĝis en la fabrika kruda bru'!.. .
La radoj de l' maŝinoj tie muelis ilin apatie

kaj per oleo — homa sango — ŝmirite sin turnadas plu.

Neniam helpa kri' kaj plendo elvokis ĝian varman senton,
ĉar la fabrika fera koro kaptita estas de Sinjor'.

Kaj glutos sklavojn la fabriko, kaj kaŝos sin en ĝi mortigo
ĝis kiam fine ĝin lumigos la flam” purpura de l' Aŭror'!

## LABORISTINOJ

Vi estas ĉiuj same nomataj —
Nanjo, Linjo, Anetta, Maria,

kun viaj pale-lacaj trajtoj

kaj kun rigardo revema via.



Sub via simpla blua bluzeto
blanka ĉemizo ne kaŝas karnon,
kiu elvokus pasian peton,

kiu incitus volupton varman.

Ho, vi knabinoj de la fabriko,
viktimoj palaj de l' urbo fia,
estas por vi la viv” — malamiko,
Nanjo, Linjo, Anetta, Maria.

Neniu horo portas esperon

al viaj koroj, dezertaj jame.
Via amanto estas — Mizero,

kaj ĝi jam vundis vin porĉiame.

La vivo premis vin tro krucle,
senĝoja estas la vojo via.

Sed aŭdu! Tondras la temp' ribele,
Nanjo, Linjo, Anetta, Maria!

Ariĝu ĉiuj sub la standardo
de l' minacanta temp-ribelulo,
kaj viaj koroj flagros kun ardo
en la giganta revolto-brulo.

Tiam vi estos bravaj soldatoj
en la armeo revolucia,

vi, kiuj estas same nomataj —
Nanjo, Linjo, Anetta, Maria!



 

## el POEMO PRI LA TABAKLABORISTO

### 2

Zin-zan-zini-plaj —
siblis la falĉila klingo
tra l' silento de l” mirinda
vesperiĝ' de l” flora Maj'.

Sur kamparo herba maro
sternis jen falĉite sin
— sur la varma tera sin' —
incensaĵo sur altaro.

Tril-tril-tila-ril —
la silenton monotonan
rompis per arĝenta sono
la ŝafara sonoril'.

Ho, infanaj tagoj vi!
Ho, vilaĝa idilio!
Pasis ĉio — pasis ĉio —
restis sola sole mi.
