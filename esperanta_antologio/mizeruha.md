# Ŝmuel Mizeruĥa
**Mizeruĥa, Ŝmuel (1929- ).** Israelano; inĝeniero. Esperantisto de 1958. Naskiĝis en Kievo, Sovetunio. Dum kelkaj jaroj redaktis maŝinskribitan kaj multobligitan literaturan E-revuon “Amikeco” en E-sekcio ĉe Kieva Domo de Sciencistoj, kaj poste E-bultenon “Tra soveta Ukrainio”. Tradukoj cl la rusa kaj ukraina lingvoj. Verko: Stancila terminaro.


## LA VORTO

    Hebreoj ĝin eldiras ĉe renkonto,
    Sincere elparolas dum disiĝo,
    Kantisto disaŭdigas ĝin en kanto,
    Profetas ĝin rabeno dum la preĝo:

    Kun tiu vorto eblas ĉiuj kreoj,
    Feliĉo venas al hebrea dom'.
    Muzike tial sonas al hebreoj
    La multsignifa vort' “Ŝalom”.

    En packonstru' unua staras trabo.
    Ni strebos, ke finluktu pacprogram',
    Ke al Hebreo venu de Arabo
    La multsignifa vort' “Salam”.

    Triumfis en Kamp David pacideo.
    Ripetas ĝoje ĉiu nobla hom',
    Kristano, Muzulmano kaj Hebreo:
    “La Paco", “Peace”, “Salam”, “Ŝalom”.
