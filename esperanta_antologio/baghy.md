# Julio Baghy

**Baghy, Julio (1891-1967).** Hungaro; verkisto, aktoro k.a. Esperantisto de 1911, aktiviĝis por la lingvo dum sia sesjara dummilita siberia kaptiteco. Post la milito sin donis preskaŭ tute al Esperanto: gvidis kursojn, fondis klubojn, vojaĝis kiel Cseh-instruisto ktp. Dum pluraj jaroj estis kunredaktoro de “Literatura mondo”. Verkoj: *Preter la vivo* (poemoj, 1922); *Viktimoj* (romano, 1925); *Pilgrimo* (poemoj, 1926); *Dancu marionetoj!* (noveloj, 1927); *Migranta plumo* (noveloj kaj poemoj, 1929); *Hura!* (romano, 1930); *Printempo en la aŭtuno* (romano, 1931); *La vagabondo kantas* (poemoj, 1933 kaj 1937); *Verdaj donkiĥotoj* (romano kaj karikaturoj, 1933); *Sur sanga tero* (romano, 1933); *La teatra korbo* (skizoj, 1934); *Sonĝe sub pomarbo* (versdramo, 1958); *Koloroj* (novelaro, 1960); *Ĉielarko* (poemoj, 1966); *Aŭtuna foliaro* (poemoj, 1970); *En maskobalo* (dramoj, 1977). Ankaŭ (por komencantoj) *La verda koro* (1937) kaj *Nik Nek kaj Kat Jen*. Lernolibroj por hungaroj en 1928 kaj 1946.

---
## SIBERIA LULKANTO

    Hirte flirte flugas haroj,
    siblas vintra vent'...
    Morde torde ŝiras koron
    larmoj kaj la sent'...
    Kant' patrina plore sonas
    dormas filo en lulil'...
    Noktripozon por li donas
    sonĝ' infana en trankvil'...

        «Baju, baju, bajuŝki ...
        Dormu sonĝe, dormu vi...
        Ĝemo, ploro kaj dolor'
        flugu for de via kor'!
        Baju... baju... bajuŝki...
        Dormu filo, dormu vi!»

    Brue skue blekas vento,
    knaras ligna dom'...
    Ĝeme treme sin forkaŝas
    besto kaj la hom'...
    Vent' alportas sangan krion
    tra l' glacia nega val'...
    Lastaspire petas Dion
    preg' de l' patro en batal'...

        «Baju, baju, bajuŝki...
        Ho, fileto, dormu vi...
        Kri' de l' morto, son' de l' plor'
        flugu for de via kor'!
        Baju... baju... bajuŝki...
        dormu filo, dormu vi!»

    Prude krude fremdaj homoj
    venas el insid'...
    Trompe rompe sangtriumfe
    venkas la perfid'...
    Kant' patrina plore sonas,
    dormas filo en lulil'...
    Teran pacon por li donas
    sort' de l' patro en trankvil'...

        «Baju, baju, bajuŝki...
        Koro mia, filo, vi...
        Anĝeleto, pala roz'
        dormu pace en ripoz'!
        Baju... baju... bajuŝki
        dormu nur eterne vi!...»

---
## SIBERIA ROMANCO

        Sur blinda voj'
        dc l' neĝa kamp',
        kie vagadas lupoj...
        kun kormalĝoj',
        per pena ramp'
        marŝas mizera trupo...
    La vestojn ŝiras frost. vent'...
    La korojn tordas larma sent'...
    Super la kapoj korvoj krias...
    la korvoj krias.

        Jen sonoril'
        el fora spac'
        rompas la mutan horon.
        La tinta tril'
        pri dolĉa pac'
        vekas en kor' memoron.
    Kaj unu pensas pri l' kaban',
    en hejma lando pri infan',
    kiu la patron vokas vane...
    nur vokas vane ...

        Susura son'
        de l' vaga vent'
        lule logante bruas...
        Al voja ŝton'
        nur por moment'
        li pro mortlac' genuas...
    Alspiras sonĝojn vintra reĝ'
    kaj kovras lin per blanka neĝ'..:
    Kanton funebran korvoj krias...
    la korvoj krias.

## LA MAR' FURIOZAS

    La mar' furiozas...
    Batale ond' iras al ond"...
    La mev' krie krozas...
    En tima trem' veas la ĝem'...
    — — — — — — — —
    Ventvip' de l!' uragano
    la lipojn de l' ŝipanoj
    malfermas je plorpia preĝ'...
    Mi sola sur ferdeko
    admiras en ĉi bleko
    koleron de la mara reĝ'...
    — — — — — — — —
    Krom
    fantom'
    de l' maro
    la ondaro
    ribelas kun bru'
    por venĝanta detru'...
    Nun
    la lun'
    mortpale
    al vandale
    freneza taĉment'
    de l' fulma element'
    rigardas kun mieno
    plena de sangabomeno...
    Ond'
    post ond'
    en danca rond',
    zuma kaj brua,
    ĉe fulmotondro skua
    jen sible susure ĝemas,
    jen muĝe murmure blasfemas
    kaj ĵetas sin al rip' de l' baraktanta ŝip'
    por peli ĝin per puna fort', pacigi nin kun tera sort'
    —en mort'...
    — — — — — — — —
    Miraklo! Vin mi vidas
    ĉe fulma lum' de l' brua zum'
    Kun muta rav' vi sidas
    en danca rond' de l' ŝaŭma ond'.. .
    — — — — — — — —
    Kaj el profund' de l' maro,
    tra zumo de l' ondaro
    nun sonas dolĉa am-riproĉ'. ..
    Min logas al haveno
    de ama ĉirkaŭpreno
    por lasta kiso — via voĉ' ...
    — — — — — — — —

## LASTA LETERO

    Mi amis vin kun ĉaste pura amo,
    eĉ nun ardanta en mia kor'.
    Jen muta larm' atestas pri la dramo
    post lasta kis' de l' lasta ama hor'.
    Mi amis vin rezigne senkonsole,
    ĝistomba sent' katenis al vi min...
    Mi amis vin kaj vin mi amas sole...
    Ĉu povas iu tiel ami vin?!

    Vi amis min kun false fajra amo,
    petola flamo dc via kor'.
    Nur volis vi, ke pro fatala dramo
    mortsangu kor' en brust' dum ama hor'
    Vi amis min flateme, sed senkore:
    perfida kis' turmentis ofte min...
    Vi ridis nur, ĝis ploris mi dolore...
    Ĉu povas iu tiel ami min?!

 

## TAMEN... TAMEN...

    Lingvo ne havas tian vorton,
    kiu povus esprimi ĝin,
    kion mi sentas, mia kara,
    kun doloro amante vin.
    Kaj tamen . .. tamen vi ne kredas
    al la psalmanta koraklam';
    pilgrimo vanas, vi nur ridas
    pri la ardanta sankta flam'.

    Sed vin riproĉi mi ne povas;
    mute plendas, suferas mi.
    Larmojn kaŝante mi preĝadas:
    “Mia kara, vin benu Di'!”
    Kaj tamen... tamen io flustras
    al mi konsole en la kor',
    ke venos tempo, kiam vane
    ploros vi pri la nuna hor'.

## KIAL SKRIBI AL VI?

    Kial skribi al vi
    aman letereton;
    kial sendi per ĝi
    kissopiran peton,
    se la okulparon
    mi ne povas vidi
    jen pro ĝojo, jen pro amo,
    korkarese ridi?

    Ne ekzistas skribo,
    nek letero ama,
    kies elokvento
    estus tiel flama,
    kiel sola brilo
    de rigardo via,
    kiam ĝi parolas
    kun rigardo mia:

    Ankaŭ vi ne skribu
    pri l' dolĉa turmento,
    mankas vortoj por ĝi,
    mute ardas sento,
    sed alkuru, kara,
    estu kun mi tie,
    kie nin rigardos
    tuta mond' envie,

    Tie eĉ se mutos
    la kisema buŝo,
    eĉ se ne salutos
    min manprema tuŝo,
    tamen sola brilo
    de rigardo via
    diros al la mondo,
    ke vi estas — mia.

## EN AŬTUNO SUR LA KAMPO

    En aŭtuno sur la kampo
    velkas ĉiu floro,
    sed printempe rec pompas
    ĉiu kun odoro.
    Nur la flor' de mia koro
    ne plu pompos por mi;
    oni metis ŝin en tombon
    por eterne dormi.

    Kial Dio do permesis
    ŝin renkonti, ami,
    se Li prenis ŝin al steloj
    ilin pliornami?

    Steloj ja brilegis dense
    ĉe la pala luno,
    sed de kiam ŝin Li prenis,
    vivas mi sen lumo.

## SANKTULINON MI NE VIDAS

    Sanktulinon mi ne vidas
    en virina homo,
    vane tion predikadas
    papa Moŝt” en Romo.
    Se nur sanktulinoj regus,
    estus morta frapo,
    ĉar ekzistus nek vi, nck mi,
    nek en Rom' la papo.

    Do kapelon mi ne faras
    el virina sino,
    nek sanktul' mi volas esti
    por ŝia pilgrimo.
    Al sanktulo ŝi nur preĝas
    kun pio kaj miro,
    sed ŝi donas kison, koron
    al — pekema viro.

    Kiso estas la plej dolĉa
    en la tuta mondo.
    Scias tion ja egale
    pastro, vagabondo.
    Sciis tion, sed forgesis
    Lia Moŝt' la Papo,
    kiam brunajn buklojn havis
    lia sankta kapo.

## LA POLVOHOMO MEDITAS

    Multfoje, se la Vivo ardas,
    en amspegulo sin rigardas
    kaj plantas en dezerto rozon,
    pro sinador' forgesas pozon,
    ebrie volas bruli, flami,
    volupte heni, beste ami,
        saturas tiam min kompren':
        naskiĝis mi por amgchen'.

    Multfoje, se la Vivo dignas,
    per mejloŝtonoj vojon signas,
    talpfosas subc, flugas agle.
    el polvo levas sin mirakle,
    frakasas, luktas, scias, kreas,
    escepte sin mem — ĉion neas,
        saturas tiam min kompren':
        mi estas — dia suveren'.

    Multfoje, se la Vivo ĉarmas,
    pro propraj sentoj milde larmas,
    por taksi veran altvaloron
    rigardas sian nudan koron
    kaj nutras, helpas, ĝojas, ridas
    kaj altruiste sin dividas,
        saturas tiam min kompren':
        mi estas la — ĉiela ben'.

    Multfoje se la Vivo bojas
    perfide pri mortfalo ĝojas,
    en koto gruntas, stulte mutas,
    senhonte juĝas, persekutas,
    sankcias pekojn, leĝojn gurdas,
    sin kraĉas, trompas, rabas, murdas,
        saturas tiam min kompren':
        mi estas — vermo de ingven'.

    La Vivo tiam en mi krizas,
    «dolorajn dubojn honte ĉizas
    kaj la jungita homa dio
    fariĝas stupo — pli nenio,
    mi tiam volus maŝon ligi,
    sur sekan branĉon min pendigi
        kaj langomontre moki vin,
        vi, fie glora homdestin'.

## DANCANTA ĈEVALO

    Marŝmarŝon diktas la muzik' .. .
    “Hura”-on hurlas stratpublik'
    kaj bravaj knaboj sur ĉevaloj
    ekrajdas for al mortbataloj
    Trara! Trara!
    al mortbataloj . ..
    Nun el kvaropo jen ĉeval'
    ekdancas ritme je signal”
    kaj vanas brido, vipo, sprono
    ĝi dancas dancas je marŝsono
    Trara! Trara!
    je marŝosono ..;

    Marŝmarŝon diktas la muzik”. „.
    Freneza ŝturmo, sabropik';
    sangfontoj fluas, tintas ŝtaloj,
    hura" formortas sur ĉevaloj
    Trara! Trara!
    en mortbataloj ...
    En la ĥaoso jen ĉeval'
    huffrapas ritme je signal'
    kraniojn rompas, korojn premas,
    senkapan knabon kun si trenas
    Trara! Trara!
    dancante henas...

    Marŝmarŝon diktas la muzik'...
    Nun pac” trumpetas — sen efik”;
    militon kaŝas ter' kaj kalko,
    kolombon tamen pelas falko
    Trara! Trara!
    ĉe katafalko..:
    Kutime ja en vivbatal'
    dancadi kiel la ĉeval'
    kaj vanas brido, vipo, sprono,
    ĉar dancas dancas je marŝsono
    Trara! Trara!
    la ĉevalhomo...

## INFANOJ EN LA PARKO

Unua knabeto:
Mi havas paĉjon .. . jes .; . Li vivas range ..a
Knabineto:
Nu, paĉjon havas ankaŭ mi!
Dua knabeto:
Tre strange!

 

Unua knabeto:
Sed tian kiel mi —ne!. . . Li pipfumas
Knabineto:
Nu, fumas eĉ la mia ... jes... pipfumas!..,.
Unua knabeto:
Li portas sur la kapo velurĉapon!
Knabineto:
Ĉu vere?
Unua knabeto:
Vere!
Knabineto:
Ĉu veluran ĉapon?
Unua knabeto:

Ververe! . .. Nu, li estas ja sinjoro.
Kaj via?
Knabineto:

Vivas li per taglaboro.
Unua knabeto:
Ĉu vere?
Knabineto:
Li laboras ĝis malhelo.
Dua knabeto:
Kaj mia paĉjo vivas en fabelo ...
Unua knabeto:
Tre interese!
Knabineto:
Vere interese!
Dua knabeto:
Pro tio panjo ploras ja senĉese.
Unua knabeto:
Jes?! .. Nu, la mia ĉiam ridon havas,
Knabineto:
La mia ŝvitas kaj tolaĵojn lavas.
Dua knabeto:
La mia staras ĉe la stratanguloj

 

kaj tiam plu ne larmas la okuloj ...
Ŝi ridas dolĉe .. . Ŝin tre multaj amas ..
Ŝi estas bela!
Knabineto:
Mia panjo lamas.
En la fabriko rompis ŝi la kruron „..
Unua knabeto:
La mia ĉiam faras manikuron.
Ŝi banas sin en porcelana kuvo,
per aŭto ŝi veturas dum la pluvo.
Dum paĉjo en kontoro pipon fumas,
al mia panjo grafo amindumas.
Jes! Vere! Oficiro, vera grafo!
Knabineto:
Ĉu grafo?
Unua knabeto:
Jes! Sur ĉako kun agrafo!
Dua knabeto:
Agrafo?!
Unua knabeto:
Jes! Butono, kiu brilas.
Li al reĝido de fabel” similas.
Al panjo diras li dum brakon plektas:
“Ah, sinjoĥrin' ĥreĝine vi aspektas!”
Knabineto:
Rreĝine?
Dua knabeto:
Sinjoĥrin'?
Unua knabeto:
Jes! Mia panjo
anĝele bela estas — diras Anjo.
Dua knabeto:
Kaj kiu ŝi?
Unua knabeto:
La angla vartistino.

 

Ŝi sidas tie, sur la benk” sub pino...
Kun ŝi nur angle mia panj' parolas.
Knabineto:
Ho, mia panjo tiel ne petolas.
Ŝi lavas, krias, preĝas kaj blasfemas.
Dua knabeto:
Ho, mia panjo min al brusto premas
kaj kisas . . . kisas min ĝis larmofiuo.
Unua knabeto:
La mia vokas min al rendevuo,
ĉar granda ordo regas ĉe sinjoroj:
por ludo, lerno, amo estas horoj.
Knabineto:
Ĉe ni — ne! Panjo estas tre bonkora ....
Ŝi ofte kisas min dum hor” labora.
Hararon mian kombas, maŝas banton,
dumvintre donas ŝtrumpon, ŝuon, ganton,
kuiras supon, eĉ kuketojn bakas
por ludotempo por mi panon pakas
kaj ne nur foje tiel ŝi aranĝis,
ke ridis larme ŝi dum mi tagmanĝis.
Pri mi al paĉjo ŝi neniam plendas. . ..
Dua knabeto:
Pro mi patrinjo mia sin mem vendas .
Mi scias... Polican' en nia strato
rakontis al najbaroj kun kompato ..
Plej bona, sankta — mia panjo estas,
per sia sang' kaj korp' min nutras, vestas .:
Ho, panjo! .. . panjo kara!. ..
Knabineto:

 

Nu, ne ploru!
Unua knabeto:
Ne ploru, ĉar mi iras for!
Knabineto:
Ne ploru!


Dua knabeto:
Per sang' kaj korpo — diris policano —
ŝi pagas por la ĉiutaga pano ...
(Longa paŭzo.)
Unua knabeto:
Hah!... mi jam scias... Fi!. . kaj vi ne hontas,
ke tian abomenan vi rakontas...
Fi! Mi jam aŭdis de la vartistino,
ke tia ... tia estas — stratknabino ..
Dua knabeto:
Ĉu tia esti honte?
Unua knabeto:
Jes! Tre honte!
Dua knabeto:
Sed kial?
Unua knabeto:
Mi ne scias, sed tre hontel
Pri tia parolante kraĉis Anjo!
Dua knabeto:
Ŝi kraĉis?
Unua knabeto:
Jes, ŝi kraĉis.
Dua knabeto:
Ĉu al panjo?t
Al mia bona panjo?!!
Unua knabeto:

(timigite)
Mi ne scias.
Dua knabeto:
Do kial diris vi? He!
Knabineto:
Li envias,

ke vian panjon tiom multaj ŝatas.
Dua knabeto:
Forkuru! ..


Unua knabeto:
Ve al vi, se vi min batas!
He! Anjo!
(forkurante)
Stratknabino — via panjo!
Jes! Stratknabino! Kraĉis al ŝi Anjo!
Dua knabeto:
He, haltu! . . Haltu!
Knabineto:
Ĉu la moko gravas,
se vi plej bonan, sanktan panjon havas?

## MIA REĜLANDO

    La lando estas ĉambro
    kaj reĝo — mi sen kron',
    sed el reĝin-okuloj
    rebrilas al mi tron'.
    Orblondaj ondaj haroj
    servadas por mantel',
    nektar' min ebriigas:
    la dolĉ' de l' kismiel".

    Popolo estas — bubo,
    tre vigla brava knab',
    rajdante sur genuoj
    li estas — tuta stab'.
    La sceptro estas — vergo
    kaj kiel saĝa reĝ',
    mi batas la popolon,
    se tedas lin — la leĝ'.

    Sed se maten' krepuskas
    kaj krias kok' en kort',
    ekmigras tuj la reĝo
    el lando sen eskort'.
    Dum la reĝin' fabelas:
    “Trans ... granda ocean'...”
    la reĝo kuras vane
    por — ĉiutaga pan'.

# NUR MIGRI, ĈIAM MIGRI, MIGRI FOR

    Nur migri, ĉiam migri, migri for,
    postlasi ĉie iom el la kor',
    al hejm' sopiri ckster hejma tcr',
    sed hejme sklave revi pri l' liber
    kaj rce kuri for ĝis spira hal"
    de ombra fundo al sunriĉa alt';
    jen vivo mia: migro kaj sopir' ...
    Celperda halto kaj celserĉa ir'.

    Forviŝi fremdan larmon per konsol”,
    sed lasi flui propran cn la sol'
    kaj arlekeni kun kaŝita larm'
    por senti korkareson de korvarm',
    dividi min kun donacema sent'
    kaj poste vei pro l” malfrua pent';
    jen sorto mia: dono kaj ricev”...
    Semado vana kaj senfrukta rev'.

    Al mi nur vortoj ŝajnas ĉio jam:
    ideo, celo, bono, vero, am'. ..
    Mi scias, ke la tuta glora mond'
    nur estas en dezerto scka font'.

    Por ĉerpi el ĝi, por vivteni nin
    la proprajn sentojn verŝas ni en ĝin.
    Fatalo: klara vido, blinda mir' .. .
    Infera sobro, migro en delir'.

## PLENDO DE VAGABONDO

    Tiom da larmoj kaj dolor'
    ne estas en infer',
    kiom mi portas cn la kor'
    vivante en mizer'.
    Tiom da revo kaj sopir'
    ne havas homa brust',
    kiom prikantus mia lir',
    se ĝin ne kovrus rust'.

    Kial mi devas vivi do,
    se estas for la ĝoj,
    erarvagante migri, ho,
    scn min savanta voj?!
    Kial min igas sonĝa cel'
    fariĝi vagabond',
    kiun, pro kanto pri la bel',
    mokridas tuta mond'?!

 

 

## RENKONTO

    Haladzosfera, ŝimflora kafejo.
    La lukson mordis fum' kaj tempo jam.
    Evitas ĝin la bonvesta plebejo,
    apaĉoj kroĉas sin al ĝia fam'.

    Per arĉo segas la kordojn cigano.
    Muziko sonas: modpasinta kant'.
    La gasto drinkas kun grunta rikano,
    knabin' de l' kaso pudras sin kun vant".

    La sonoj tremas... Ekvibras memoroj
    kaj enteriĝe kloŝas ĝemoj cent...
    Freneze ridas fantomoj de l' koroj,
    rikanon, pudron viŝas larma sent'.

    La arĉo haltas. Jam mutas la sono,
    nur korojn ŝiras eĥa melodram'...
    La gast', knabino post fin' de l' kanzono
    funebras pason de l' printempa am'.

    “Malfruaj pentoj... Fuŝita la tago...
    Eĥ, hejmen... hejmen por kuŝigi vin!
    La gasto grumblas, sin levas por pago...
    Ĉe l' kaso ŝire ploras la knabin'.

 

## POST STRIKO

    “Ĉu estas vero, kiun ŝajno maskis?
    Venkitaj estas vi. Jen via gloro:
    humile nun reveni al laboro
    kaj scii tion, ke la strik' fiaskis.”

    “Venkitaj estas ni — vi prave diris.
    Ĉi fanfarono indas al sinjoro.
    Por vero ni forsangis, ne por gloro
    kaj al batal' ni jam venkite iris.


    Ĉar senarmile luktis la korpuso,
    dum vin la luksobastion' defendis.
    La vero vivas, nur la korpon venkis
    stomak' malsata, ve' de l' infanbuŝo.”

## MORTINTA HAVENO

    Mortinta haveno... Sur ĝia kajo
    fabrikoj mutas armistice.
    Maŝinojn mordas longavice
    la rusta funebro en malgajo,

            Post putraj pordoj,
            sur kavaj kortoj
            formortis bruoj.
            Longkolaj gruoj
            kriple riproĉas al ĉielo.
            Sub ruba polvo,
            en ŝima volvo
            ripozas dratoj.
            Grasventraj ratoj
            nestas kaj festas en la keloj.

    Ho ve, la haveno en svenotena ĉeno
    atendas senplende en deliro .. .
    Ho ve, la haveno en ondotondro dronas,
    ĝin tombo ombrumas: ftiza spiro.

    Mortinta haveno . . . En ĝiaj domoj
    parioj spiras, palas, putras,
    per arboŝeloj nun sin nutras
    kaj naskas . .. Ho, naskas ĉi fantomoj!



    Skeletaj miloj,
    platbrustaj filoj,
    virinoj stultaj,
    pedikoj multaj:
    jen la armeo de l' Laboro.
    Sin sklavoj klinas,
    en ruboj minas
    kaj trovas — vanon.
    “Ho, panon! Panon!”
    ĝemas sangspute la stertoroj.

    Ve! Ve! En haveno de l' Veo, ho, humilaj
    milmiloj funebre febre preĝas.
    Ve! Vanas la dorna ornamo, Kriste trista!
    Nun, orfoj, amorfa monstro reĝas.

    Hej uf! Do vekiĝu! .. Ek al laboro!
    Vin la fabrikoj jam atendas.
    Al la diablo, se vi plendas!
    Do uf!.. . Vin kompatis la Sinjoro.

        Skeletoj svarmas
        kaj sin alarmas.
        Jen luktaj tuŝoj,
        jen pugnopuŝoj,
        sakroj. Ne estas plu amikoj!
        La sklavaj rotoj
        kun plando frotoj
        trotante tretas
        kaj tretas ... tretas
        al la pordegoj de l' fabrikoj.

    Jen en la havenon envenas — panpeceto!
    El miloj lojale al Etero
    de Tero psalmadas la himnoj ne dankomanke:
    “Ho, glor” al Sinjoro pro prospero!”

    La kortojn plenigas armeo pala . .
    Ne ŝparu forton! Klinu spinon!
    Jen fajfo vipas la maŝinon
    kaj tondras remuĝe vekrio ŝtala.

        Terskua bruo...
        Elektra fluo,
        vaporo saltas,
        neniam haltas;
        la Vivo mem nun rompas tombon.
        Maŝinoj ruktas,
        uf! uf! produktas
        por gloro homa
        per sputo voma:
        tankon, grenadon, gason, bombon.

    Tra stratoj tretataj per tridek tri trumpetoj
    jubilas fanfare are miloj
    kaj kantas: “Ho, sankta ja estas la Laboro
    por festa estonto de la filoj!”

## PIRAMIDOJ KAJ KANALOJ

    Piramidoj kaj kanaloj
    ŝviton sorbas, penon urĝas,
    laborestroj sklavojn skurĝas;
    vivojn glutas mil bataloj...
    KLIO notas en analoj:
    «Supre siblas ureuso,
    sube veas sklavkorpuso,
    milionoj da damnitoj
    kaj kreiĝas gloraj mitoj,
    piramidoj kaj kanaloj... »

    Piramidoj kaj kanaloj;
    inter ili Vivo bruas,
    ondas, tajdas kaj detruas
    dum jarmiloj en bataloj...
    KLIO notas en analoj:
    «Supro reĝe regi ŝajnas,
    subo perdas, eĉ sc gajnas;
    supro planas, subo kreas,
    sed... kun mitoj ja pereas
    piramidoj kaj kanaloj... »

## AL VENKO!

    Jen granda tag':
    flirtas la flag',
    ŝvelas la brustojn nova sento.
    Triumfa kant'
    de Esperant'
    eĥas miloble tra l' silento.
    Ĝojrozo pompas sur la vang”,
    aklame kantas ĉiu lang':
            “Al venko! Al venko!
            Al fina glora venk?!'

    Jen verda stel'
    lumas al cel'.
    Vojon ĝi montras al homaro.
    Pro sankta flam'
    mortos malam',
    falos en polvon ĉiu baro.
    Ĝi kreas por eterna glor'
    la novan mondon en la kor'.
            “Al venko! Al venko!
            Al fina glora venk'!'

    Homama ver'
    regos sur ter'.
    Bonon alportos nia peno.
    Post vivofin'
    sekvos ja nin
    de la homaro — danka beno.
    Libere flirtu verda flag',
    proksime estas jam la tag'
            “Al venko! Al venko!
            Al fina glora venk!”

## RAN-KVARTETO

*Dediĉata al la plendantaj nenifarantoj*

    Sub tegmento staris kuvo
    dum somera densa pluvo,
    sed tegmento baris pluvon,
    pluvo falis apud kuvon,
    ĉar el pluvo kuv' ne havis,
    pro l' soifo ranoj kvakis:

    Kvavak kvavak kvak kvak
    akva kuvo, akva kavo
    kvak kvak kvak
    kvakas ni al Akvoavo
    kvak kvak kvak
    kvar kvakantoj kvardekvoĉe
    kvartet-kvakas plenriproĉe
    pro mankhav' de l' kava kuvo
    en la akvokuv' sen pluvo
    kvak kvak kvak!!!

    Kvavak kvavak kvak kvak
    kava kuvo vane vakas
    kvak kvak kvak
    kvankam ni por pluvo kvakas
    kvak kvak kvak
    kvodlibet' de ĥor' kvakanta
    en la kuva kav' vakanta
    kvakas kverc: Akvoavo,
    akvon al la kuvokavo

    Tio pruvas, se dum pluvo
    staras sub tegment' la kuvo,
    ranoj vanc kvaki povas,
    se je salto sin ne movas.
    Do ne kvaku kiel ranoj,
    karaj gesamideanoj!

## ESTAS MI ESPERANTISTO

    Verda stelo sur la brusto
    iom palas pro la rusto.
    Mi ne estas purigisto;
    estas mi esperantisto.

    Kuŝas ie sub tegmento
    «Netuŝebla Fundamento».
    Tuŝu ĝin nur la Mefisto;
    estas mi esperantisto.

    Polvkovrite sur bretaro
    putras mia SAT-vortaro.
    Tedas min la vorto-listo;
    estas mi esperantisto.

    Gramatikon mi ne konas
    kaj gazeton ne abonas...
    Librojn legu la verkisto;
    estas mi esperantisto.

    Mi parolas kun rapido:
    «Bonan tagon! Gis revido!»
    Gi sufiĉas por ekzisto;
    estas mi esperantisto.

    Pionirojn mi kritikas,
    Ja gvidantojn dorne pikas
    kaj konspiras kun persisto;
    estas mi esperantisto.

    Por la venko mi esperas,
    sed nenion mi oferas.
    Mi ne estas ja bankisto;
    estas mi esperantisto.

    Se baraktas en la krizo
    la movado, organizo,
    helpas mi nur per rezisto;
    estas mi esperantisto.

    Flugas per facila vento
    el la buŝo Nova Sento.
    Gi sufiĉas por sofisto;
    estas mi esperantisto.

    Post la mort’ ĉe tombo mia
    staros «rondo familia»,
    nekrologos jurnalisto:
    estis li esperantisto.

