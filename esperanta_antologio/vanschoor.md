# Jan van Schoor

Van Schoor, Jan (1896-1955). Flandro; komunuma oficisto. Kun- laborinto de Belga antologio (flandra parto). Ĉefredaktoro de “Flandra Esperantisto”. Pro tute personaj motivoj forlasis la mo- vadon en 1933, sed ĝin rekontaktis de post 1953. Verkoj: Amo kaj poezio (originalaj poemoj, 1928); La du amatinoj; Kapricoj de Ma- riano (traduko, 1929); Elektitaj noveloj (traduko, 1931); Pallieter (traduko, 1933).



DUM LA VINTRO

La malvarma vintro regas
kun rigido, sen kompato;
glacipluvas kaj ventegas
en la forlasita strato.

Malsatantaj korvoj flugas
turniĝante tra l' aero;

la torent” sovaĝa muĝas
tra l' kameno kun kolero.

En la urbo nun izola
kovras ĉiu sin per skarpo
kaj lamentas laŭte pro la
multekosto de la karbo.

Pro la vintro mi ne vcas
kiam apud mi vi estas,

ĉar vi ĉirkaŭ vi ekkreas

la printempon. Kaj mi restas

kun silent' vin admiranta
dum je l' fundo de l' pejzaĝo
ekbrilegas ridetanta,

kvazaŭ sun', via vizaĝo.



TRA LA STRATOJ

Tra la stratoj kaj bulvardoj
de la urbo Antverpeno,
mi multfoje la brutaron
de ĉagrenoj miaj trenis.

Meze de l' surdiga bruo:
tondra, raŭka jazz-bandludo,
mi timeme miajn kantojn
ludis sur paŝtistofluto.

ĈE TOMBO

Ĉirkaŭ la tomb' ni staras
en nigra vest',

dum kun obtuz' subiĝas
la ligna kest'.

De temp' al temp' aŭdiĝas
ekplora plend”; —

tra l' poploj ploras ankaŭ
la frosta vent'.

Punebra preĝ' susuras
el pastra buŝ'; —
forviŝas lastan larmon
ni kun kortu$'.



 

La funebrantoj iras
ĉirkaŭ la put'

kaj ĵetas floron kicl
lasta salut'.

Ankoraŭ ŝovelpleno
da nigra ter',

kaj tegas la mortinton
nun la mister'; —

mistero de la vivo
kaj de la mort':

ĉu nin atendas poste
pli bona sort"?

Ni fine iras hcjmen;
pluvas sen ĉes'...
Bonvenas la mortinton
nur la cipres'...
