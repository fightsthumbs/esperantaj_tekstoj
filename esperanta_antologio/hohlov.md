# Nikolai Hohlov

**Hohlov, Nikolai (1891-1953).** Ruso; ekonomiisto. Lernis Esperan- ton en 1905. Kontribuis al multaj gazetoj, kaj tradukis el la angla, rusa kaj serba lingvoj. Verkoj: Krucumo (traduko, 1922); La morto

## CHANTE-CLAIRE

Saluton, heroldo matena, tro frue, tro frue vi krias.
Ankoraŭ forestas la lumo, eĉ unu radio ne strias;
Ripozas, en dolĉa sonĝado dronante, la paca vilaĝo
Kaj sternas la roson krepusko tra tuta herbeja vizaĝo.

Ni du, kamaradoj sendormaj, sur nia posten” sentinelas:
Vi krias, — mi skribas la versojn, pri kiuj la koro fabclas,
Verŝajne neniu vin aŭdas, verŝajne neniu ekkonos

La veron de miaj poemoj — neniu atenton eĉ donos . ..

Egale! Salutu la sunon, heroldo de l” tuj naskiĝonta
Aŭroro de nova tagiĝo, kaŝita trans lim' horizonta;
Mi ankaŭ salutu naskiĝon de novaj aŭroro kaj tago,
Kaŝitaj en homaj animoj post roka rigida zigzago.

Alarmu do, gaŭlo orpluma . . . ĉe fino de l' nokta deĵoro
Poeto kaj koko anoncu alvenon de ĉiu aŭroro!

Vekiĝu kaj aŭdu, havantoj de koroj kaj sanaj oreloj,
Aklamon al nova tagiĝo en kri' de la du sentineloj!

## LA LUNA EBRIO

Jen — ĝi brilas, mia luno,
Virgomaska amlucerno,
Nuda mamo el latuno,
Iritilo de l' eterno...



Jen — ĝi trenas, pala torĉo,

Tra l' cipresoj ombran langon —
Kaj la tero sub la sorĉo
Paroksisme verŝas sangon.

Jen — ĝi paŝas, noktulino
Plej alloga, rafinita —
La komenco kaj kulmino
De /' pasio senevita.

Jen — ĝi tiklas kaj sufokas,
Estingante ĉiun honton,
Jen — ĝi vokas, laŭte vokas:
Serĉu, kaptu kunĝuonton!

Kaj subiĝas la animoj,

Kaj triumfe batas koroj,
Estas for la tagaj limoj,

Kaj ne gardas la honoroj ...

Vivajn korojn ligas pare
La magia lunsonato
Por oferi suraltare

Al Eroso kaj Hekato.

Per la flamaj rozkoloroj

Juna virgo amburĝonas,

Kaj anstataŭ la paroloj
Longaj, longaj kisoj sonas . : $

Ah, — dronante en inspiro
De la tenta nokta disko,
Estas ĝoje — esti viro

Kaj facile — odalisko . ..



## K. KALOCSAY

El kruda argilo
Li skulptis por ni la penatojn,
El voĉ' sonorila
Komponis mirindajn sonatojn,

Al son' primitiva
Li donis magian signifon,
En vorto senviva
Li vekis la altan edifon.

Kantisto libera

Li flaton rampeman ne konis,
Poeta fiero

Lin noble distingis kaj kronis.

En lando hungara

Li fondis la verdan Atenon,
Periklo malŝpara —

Ne ĉiam li trovis komprenon.

La griza inerto

La florojn velkiĝi instigis,

Je seka dezerto

La kantojn ĝermantajn formigis:

La liro arĝenta

Al ni jam nenion fabelas,
Kaj muto silenta

La buŝon artistan sigelas.



 

Nescio, ignoro

La indan transfaris nomado . . ?
Ne varmas ankoraŭ

La suno de nia movado ...

## KIAL?

Li ne trovas konsolon en brua
Distriĝado de !” homa amas',
Li sopiras kaj restas enua

Ĉe la vino, ŝaŭmanta en glas".

Lin forlasis la gajo iama, —
Senrevene sin kaŝis la sun' —
Kvankam ŝajne li estas la sama,
Kicl iam en tagoj de l' jun'.

Li forgesis la kantojn de l” kredo,
La antaŭan impulson de l' sent',
En la koro — amara obsedo,

En la haroj — tro frua arĝent' .:.

Kio miksis la blindan fatalon
Al la vivo, ridinta dum ir',
Kaj pro kio proksiman finalon
Li aŭguras en sia sopir'?

Kial longe li sidas vespere
Super iu malnova portret”
Kaj, statuc-senmova ckstere,
Perdas larmon en peza kvict'?



 

Kial nokte marŝadas sur strato,
Kun kolumo levita, sen cel',
Per la paŝoj de hom -aŭtomato,
Sub albrove tirita ĉapel'?. ..

## PROLEGOMENO

La lirikon mi ne kreas — min obsedas la liriko,
Ĉiunerve, ĉiusente, kvazaŭ birdon la aer',

Min allogas melodioj de la bela erotiko,

La muziko de la ĝuo la plej flama sur la ter”.

Mia muzo havas tenton de hurio paradiza,
Kun apenaŭ vualita viva karno el marmor”,
Mian liron sonorigas iu dolĉa blovo briza,
Agordanta plej volupte ĉiujn histojn de la kor'.

Miaj strofoj volus vindi sveltajn formojn de Venuso,
La plastikon de statuoj de l” antikva kulta bel',
Bronzan nudon de la landoj, simbolitaj per lotuso,
Fantazian eldoradon de la ravo kaj fabel'.

Mian himnon al la karno — al patrino de l” spirito —
Kantas ĥore la plej lumaj anguletoj de l' anim',
Miajn sonojn naskas fulmoj de la krea amirito,

La mistero kaj embrio de la ritmo kaj la rim.

Mia lingvo volus esti rita gesto, danca turno,
Esperanto, saturita per la maja florpolen',

Mia verso — mia ĝuo en kristale klara urno,
Monumento, postlasita sur la vojo el Eden”.



 

## MIA VOJO

Mi levas mian kapon en ĉielon,
Sed per piedoj staras sur la ter';
Nur idealojn vidas kiel celon,

Sed nutras min per krudreala ver'.

Sur montoj kreskas mia sorĉa floro,
Sed en la valoj kuŝas mia pan”,
Altiras la animon ĉiu foro,

Sed ankre tenas ĝin la karna man”.

Al ĉiu bel' mi venas tra la tera,
Tra la dolora aŭ ĝuiga prov';
Sen tiu voj” ĝi estus nur ĥimera,
Tuj paliĝonta post la brila nov'.

Samtial preĝas mi dum ardaj kisoj
Kaj pliĉastiĝas en volupta trem',
Kaj la anim' la blankon de narcisoj
Ne perdas en frivolo de l' poem'.

## 1905

(Moskvo)

Mi memoras: fenestroj flamantaj
Sub la suno subira sangadis,

Kaj la stratoj, ebriaj pro kantoj,
Al la ruĝa liber' sercnadis.



 

Iu forta la brakojn muskolajn
Disetendis por fojo unua

Kaj elĵetis malnovajn idolojn

El la templo per bato forskua ..;

Flirtis gaje skarlataj rubandoj,
Oron semis la suno vespera,

Kaj respondis al ĉies demandoj
Juna voĉo: libero, libero!.. ..

Sed ekkrakis la pafoj — de kie? —
Ekbruegis eksplodoj tertremaj,
Kaj kun fajfoj de l' kugloj, orgie,
Ĉien flugis malbenoj kaj ĝemoj.

Freneziĝe, la homoj sin ĵetis
Post la niĉojn, al strataj anguloj,
Puŝis en la tumulto, faletis,
Kun teruro en larĝaj okuloj.

## EŬROPO

El nekonataj, ŝlimaj abismoj de l' animo

Mi aŭdas strangan bruon, en malgraŭvola timo,
Ĝin trapenetras krioj, kaŝitaj dum miljaroj,
Grincado dc la dentoj, metalo de fanfaroj.

En ĝi stertoras veoj, lamentas ploristinoj,
Tamburas ŝmacajn hakojn falintaj gilotinoj,
Susuron flirtas flustre truita silk” standarda
Kaj ĉion fonas kraka, reeĥa boj' bombarda. ; :



Analojn, postlasitajn de gentoj kaj prauloj,
Mi sentas en angoro tra tempoj kaj nebuloj,
Antikvaj krimoj pete al mi etendas manojn

Kaj forgesitaj lingvoj malbenas la tiranojn,

Haladzon spiras bruta, mensoga kaj maldanka
La tuta historio de mia raso blanka,

Nur kelkaj epizodoj, nur kelkaj bravaj voĉoj
Surlumas tiun muĝon de l” murdaj sangdiboĉoj,

En ili ĝermas savo, en ili — la lumturoj,
Pro ili solaj palas vizio de l' teruroj,

Nur sur iliaj ŝultroj atlantaj de l' kelkopo
Sekure kuŝas sorto de l” krimulin' Eŭropo.

Nur pro ilia sango, oferoj kaj ĉagreno
Retrovos la honoron la pala Magdaleno,
Por naski novan idon, en la feliĉaj larmoj,
Mesion liberigan de la katenaj armoj ...

Aŭskultu do, Azio, mamnutristino nia,
Afriko sfinkse muta, tribar' Oceania,

Ĝemela kontinento de l!” ambaŭ Amerikoj,
Kunfratoj de l' estonto kaj dumaj malamikoj,

Aŭskultu kaj konfidu la jam proksiman horon,
En kiu nova sango trafluos mian koron;
Ankoraŭ kelkaj limoj, hezitoj kaj decidoj —

Kaj kun la mirtaj branĉoj pilgrimos blankaj idoj,

Kuraci viajn vundojn kaj super la cikatroj
Trasenti la hontigan brutecon de la patroj,
Starigi novan mondon de l' paco kaj libero,
Proklami la Laboron reĝino de la tero ...

 



 

Tempestas la mistikaj abismoj dc l” animo,
Sed jam vidiĝas lumo en nova malproksimo;
Obee donas vojon laciĝo kaj miopo

Al kredo je l' estonto de la patrin' — Eŭropo.

## VINTRA FABELO

Sur la sledo, svelta sledo, post amuza kabaredo,
Kun tintila sonorad'

Ni veturas — aventuras, la ĉevaloj fluge kuras
Sub la stela miriad?.

En sereno de l” ebeno malaperas la fadeno
De la glata vintra voj...

Mia Nita — am” subita, de la frost” ebriigita
Alpremiĝas en la ĝoj.

En fabelo kaj sen celo rotacias karuselo
De la sentoj en la kor',

Hej, rapide kaj senbride flugi ien, flugi fide
Kun favoro de Amor'!

Hej, ĉevaloj, hufaj ŝtaloj, kiel rido de cimbaloj
Por dancanta ciganin',

Uraganu, akompanu, dolĉe tiklu, ĝutiranu
Per freneza takto nin!

Brila neĝo — vintra reĝo — ĉion tenas en sieĝo,
Gaje ĉirpas en la knar',

La survoja vento ĝoja en malklara gam' hoboja
Vokas, logas al kampar'.



Unu suno — unu juno... . la unua febra kuno
Kaj magia stelpoem' . ..

Mia Nita, am” subita, de la frosto rozkisita
Ĉion kronas per alprem'!
