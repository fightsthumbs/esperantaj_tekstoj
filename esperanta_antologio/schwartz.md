# Raymond Schwartz
Schwartz, Raymond (1894-1973). Franco; bankdirektoro. Esperan- tistiĝis jam antaŭ la Unua Mondmilito. Post ĝi kontribuis al multaj ga- zetoj, precipe al “Literatura mondo”, “Franca esperantisto” kaj “La nica literatura revuo”. Redaktoro de la fama spritgazeto “La Pirato”. Fondinto de la esperantista kabaredo “La verda kato” kaj poste de la “Tri koboldoj”. Humuristo kaj satiristo. Verkoj: Verdkata testa- mento (originalaj versaĵoj, 1926); Prozo ridetanta (noveloj, 1928); Anni kaj Montmartre (romano, 1930); La stranga butiko (originalaj versaĵoj, 1931); La ĝoja podio (prozo kaj poezio originalaj, 1949); Kiel akvo de l' rivero (originala romano, 1963); Vole .. . novele (originala novelaro, 1971); Kun siaspeca spico ... (1971).



## ESPERANTA ELIKSIRO

Ĉu vi jam konas l” eliksiron
De famkonata profesoro
Por faciligi la akiron

De nia lingvo — sen doloro?

Se ne, ĝin provu, ĉar efike
Ĝi helpas ĉiam, sen escepto,
Kaj se vi volas, mi amike
Al vi parolos pri l' recepto:

Vi ĉiutage unu glason

De tiu ĉi likvoro trinkos

Kaj vi ekscios tuj amason

Da faktoj, kiuj vin konvinkos!

L' unuan tagon jam perfekte

Vi konos nian Fundamenton,

Vi propagandos cĉ infekte

Kaj kun fcrvor' la Novan Scnton!

La duan tagon vi senmanke

Jam sendos multkolorajn kartojn

— Kun la poŝtmarko cĉ bildflanke —
En nekonatajn mondopartojn!

La trian tagon vi science
Diskutos jam pri «ujo-io»
Kaj apartenos konsekvence
Samtage al l' Akademio!

La kvaran tagon vi ver-vere
Tradukos je l' unua vido
Facilan tekston kaj fiere
Jam diros flue «Ĝis revido!»

La kvinan tagon gajmienc

Vi ekĝojiĝos pri l' konstato,
Ke vi komprenas jam senpene
Vortludojn de la Verda Kato!

La sesan tagon, ho amiko,
Vi venke staros ĉe la celo,
Kaj jen sur via umbiliko
Kvinpinte kreskos verda stelo!

Sed nun, ne trinku plu glaseton!
Vi perdus mensan ckvilibron
Kaj vi eldonus . . . aŭ gazeton
Aŭ nelegotan novan libron!

## L' ALMOZULO

Ĉiutage kun vespero
Venas almozulo,

Kaj li staras longajn horojn
Ĉe la stratangulo.

Viro cble kvindekjara
Kun mizera masko,
Tial, ke kompaton veki
Estas lia tasko.

Ftiza tuso temp-al-tempe
Skuas lian kapon, —
Pli insiste li etendas
Grasmakulan ĉapon.

Li al bonaj virinctoj
Bruan dankon maĉas. —
Post avaraj senkoruloj
Li indigne kraĉas,

Kaj senbrue, malrapide,

Kiel li alvenas,

Li, parenc' de noktaj ombroj,
Lame sin fortrenas . ..

Ĉiutage dum noktmezo
Brute sen kompato
Ŝiras min el sana dormo
Bruo sur la strato:

L' almozulo kun kolegoj
Dancas farandolon

Kaj ebriaj ili grakas
Venĝan karmanjolon.

## VILAĜANINO

En vilaĝo de montaroj,
For dc l' bruo de l' kulturo,
Vivas ĝis en niaj jaroj
Prototip' de pranaturo.

 

Tie mi knabinon konas,

— Pura koro, ŝtalmuskoloj, —
Kies brusto ne bezonas

La sekreton de piloloj!

Kiam ŝia buŝ' — por brili —
Sorbas majmatenan roson,
Estus peke alkonsili,

Ke ŝi uzu dentobroson.

Ĉar okuloj, vangoj, buŝo
Estas fruktoj aŭtentikaj
Sen bezono de retuŝo

Per artaĵoj kosmetikaj!

Ŝi ne dancas, — ŝi ne fumas,
(Tio ŝajnas jam legendo!)
Kaj nur ete ŝi parfumas
Tolĉemizojn per lavendo;

Ŝi ne revas pri teatro,
Tualeton ŝi ne faras,
Kaj ŝi tiel al la patro
Ĉiujare sumojn ŝparas.

Mi admiras vin, knabino,

Kaj glorkante mi proklamas
Virton de l” vilaĝanino,

Sed — mi urbaninon amas . . 2

 

## LA DIVERSAJ AĜOJ DE L' HOMO

En supra ĉambro, lulo ... lulo..;
Anĝele dormas la etulo:
Etaĝo.

Sed baldaŭ li el dorm” sin ŝiras
Kaj pri la bela mondo miras:
Miraĝo.

Jam ne plu side 1. tamburas,
Sed tra la dom” esplore kuras:
Kuraĝo.

Kun vundoj li (kaj sen rubandoj).
Revenas el stratbubaj bandoj:
Bandaĝo.

Kaj baldaŭ sekvas li kun ĝojo
Knabinon ĉien sur la vojo:
Vojaĝo.

Al ŝi li donas sian nomon
Por fondi kune novan domon:
Domaĝo.

Li tiam estas tre utila
Fortika viro, kvankam vila:
Vilaĝo.

Kaj post rapida tempopaso
Postrestas nur senviva maso:
Masaĝo.

P. S.

Ni ne apliku al Virino

Ĉi tiun viv- kaj rimo-saĝon,

Ĉar de l' komenco ĝis la fino

Ŝi ĉiam havas saman aĝon:
Avantaĝo.

## PRINTEMPA VARIANTO

«Salte-dance, hop kaj hop!
Jen alvenas en galop”
Rajdoside sur skarabo

La Printempo, ĉarma knabo.
Junaj herboj, florburĝonoj
Jam borderas lian vojon
Kaj ĉielaj violonoj

Sorĉe zumas novan ĝojon!»

Tiel do, aŭ proksimume,

Poezio ekspluatas

La Printempon; — interdume

Pli praktike mi konstatas,

Ke venteto-petolulo

Helpas miajn priokupojn:

Li ĉe ĉiu stratangulo

Blovas sub knabinajn jupojn . ..

Jen printempsezona ĝuo!
Mi admiras la naturon,

Se ĝis super la genuo

Ĝi malkovras belan kruron.

 

## MORGAŬ MATENE!

Kiam dum vespera hor”

Sur kanapo vi digestas,
Talpe venas kreditor'

Kaj frakase ekprotestas,

Ĉar pro spito aŭ malord"
Kvitancigi vi forgesas,

Tiam vi lin ĝis la pord'
Komplimentas kaj promesas:

Morgaŭ matene, certe, jes,
Estas juro kaj promes', —
Morgaŭ matene, sed ne nun,
Kiam ĉaste palas lun'

Kun radio brila, —

Morgaŭ matene, jes, — sed nun
Lasu min trankvila!

Kaj se via bopatrin”

Vin invitas, jam sen ĝeno,
Ke vi akompanu ŝin

Al balfesto ĝis mateno,
Vi, — ĝentila kavalir', —
Lace dorme nur oscedas
Kaj afekte kun sopir'
Ĵuras, kion vi ne kredas:

Morgaŭ matenc, certe, jcs,
Estas ĵuro kaj promes”, —
Morgaŭ matene, sed ne nun,
Kiam ĉaste palas lun'

 

Kun radio brila, —
Morgaŭ matenc, jes, — sed nun
Lasu min trankvila!

Ĉu ne foje rememor'

Jam en vian kapon venis
Pri !' edziĝonokta hor',
Kiam varme vi ŝin tenis?
Kiel viro (ne . . . hero),
Vi sincere ŝin karcsis,
Eble ŝi postulis tro

Kaj afable vi promesis:

Morgaŭ matene, certc, jes,
Estas ĵuro kaj promes', —
Morgaŭ matene, sed ne nun,
Kiam ĉaste palas lun'

Kun radio brila, —

Morgaŭ matene, jes, — sed nun
Lasu min trankvila!

Kaj ni ĉiuj, sen escept”,

Ĉiam bonon nur intencas,

Ni admiras en koncept”,

Kion ni ne tuj komencas:
Spari monon, fumi nur

Tre modere, ne plu trinki ....
Kaj ni tion ĵuras sur

La kontrakto de Helsinki:

Morgaŭ matene, certe, jes,
Estas juro kaj promcs', —
Morgaŭ matene, sed ne nun,
Kiam ĉaste palas lun'

Kun radio brila, —

Morgaŭ matene, jes, — sed nun
Lasu min trankvila!

 

## ANTAŬSIGNOJ

En tiu temp” ni estis bando
Ne el paper', ne el kartono,
Ne kiel kotiljongirlando,

Sed brava band” el fajroŝtono.

Hej, kiel ŝprucis la fajreroj,
Se kun filistroj ni petolis!
Knabinoj virtaj en kameroj
Sin riglis dum ni preterbolis.

Kokritaj edzoj nin rigardis
Okulminace kaj detrue

Kaj siajn edzinetojn gardis
Pli bone nun, sed tro malfrue!

La mastroj de diboĉbutikoj
Nin timis kiel nigran peston,
Ĉar ni porpage per urtikoj

Al ili tiklis la post . . . keston.

La hundoj de l' kvartalo same
Evitis niajn noktpatrolojn,

Se ne, ĝis la mateno lame

Ili posttiris kaserolojn.

  

ĉis fars', — la tempo pasis,
Ni burĝe portas nun titolojn,

La Viv' de longe jam frakasis
Tiamajn revojn kaj idolojn ..

= = ,

 

Antaŭ nelonge ni retrovis
Nin ĉiujn ĉe amik' komuna
Kaj vane komplimenti provis
Reciprokante: «Ĉiam juna!»

Ĉar la tempiojn — sen riparo —
Anserpiede stampas faldoj,

Kaj la ĉapitro de l' hararo
Prezentas sin kun debetsaldoj.

Jen kiu per avida ŝmaco
Fumadis dum studentaj jaroj

La remburherbojn de l' matraco,
Nun pompas kun baroncigaroj;

Alia, kiu tro aŭdace

Konstruis sur epikurismo,
Nun marŝas peze, kaj grimace
Li plendas jam pri reŭmatismo;

La tria, kiu cikoniojn
Asistis dum noktvivo peka,
Nun pie flustras litaniojn
Kaj hejmeniras je la deka;

La kvara vivis per pruntpreno
Aŭ dank' al senprovizaj ĉekoj;
Nun estas lia entrepreno:

Pruntdoni kontraŭ hipotekoj!

Ve! kamaradoj, jam aŭtune
Pri l' vintro nin avertas signoj,
Ni baldaŭ kantos ĉiuj kune
La faman kanton de la cignoj.

. - .

Ni maljuniĝis, evidente,
Sed pleje maljuniĝis tiu,
Kiu admonis nun lamente,
Kc ni ne tiel laŭte kriu,

«Ĉar», diris li al ni konfide,

«Filino mia min ĉagrenas,

Ŝi .. . plidikiĝas tro perfide,

Kaj tion mi ne plu komprenas . .

«Ho, kara nia», tuj ni ĥoris,
«Vi kadukiĝis efektive:
Bruligi, kion vi adoris,
Signifas morti jam dumvive!»

## ĜIS CENT KVINDEK!

«Profesoro Bogomolec, en Kiev, el-

trovis serumon por plilongigi la ho-

man vivon ĝis cent kvindek jaroj»
(El jurnaloj)

Ĉu vi aŭdis la novaĵon?
Profesor' Bogomolcc'
Plilongigas nun la aĝon

De la tuta homa spec'.

Nun ni vivos — kiel karpoj —
Ĝis la cent kvindeka jar'!

Pli ol iam, pro la barboj,
Estos rcgno de . . . barbar'!

Per du gramoj da serumo
Plilongiĝos nia viv'

Ĝis plejebla maksimumo,
Kia bela perspektiv'!

 

Estas ĝoje, dum la nuno
Pensi: Kelkaj inter ni
Eble vivos ĝis ĉe U. N. 0.
Fine regos harmoni”!

Restas ankaŭ la espero,

Ke en nia propra land'

Ni revidos kun butero

Foje pecon da viand'!
Tiam super la telero

Ni hezite klinos nin

Kaj demandos al kelnero:
«... Kiel oni manĝas ĝin?»

Kia ĝojo, kiam morgaŭ
Progresema flugmotor'

Nin kondukos ĝis Novjork' aŭ
L' Ekvator' en duonhor'!

Sed ni pli kaj pli rapidos,
Tiel fulme, ho delir".

Kc ni ree hejme sidos

- „lom antaŭ la forir'!

Pluc, dank' al la ĥemio
Ĉio povos tuj, laŭ vol",
Ŝrumpi ĝis la dimensio
Mikroskopa de pilol'.

Certe vi, antaŭ ol morti,
Vidos, kiel laca hom'
Povos mem sin hejmenporti
En la poŝ' de l' pantalon'!

Sed mi fidas nur duone
Al genio de 1” homar';
Ĝi kutimas tro sindone
Okupiĝi pri misfar'.

 

Kion saĝe la tekniko

Nun proponas al konsum",
Venos morgaŭ el fabriko

Sub la signo de Bumm-Bumm!

Se mi ĉion konsideras,
Ho sinjoro profesor',
Vere, morti mi preferas,
Kiam venos mia hor'.
Kial vivon plilongigi,

Kiu estas duon-tomb',

Se minacas nin mortigi
Morgaŭ jam atoma bomb'!

## BAGATELO 1943

Kelkfoje miajn noktojn ĝenas
Spirego-bru' de mastodontoj,
Kiuj en mian sonĝon venas

El nekonataj horizontoj.

Senvole mi el dormo glitas
Ĝis kruda realec' de l' horoj:
Ankoraŭ tuta mond' militas
Kaj supre zumas flugmotoroj.

Aergigantoj serĉas larĝon

For de lumgarboj kaj ŝrapnelo
Por treni mortgravedan ŝarĝon
Stelire al signita celo.

Sed jam la bruo al ni venas
El malproksim”, laŭ ondoformo,

Kaj pli serenaj ni reprenas
Fadenon de l' rompita dormo ...

La nokto pasis. Kun !' aŭroro
La viv” daŭrigas sian fluon,
Kaj la ĉiel', kun pura koro,
Etendas senmakulan bluon.

“Jam surpiede? — Bonmatenon,
Sinjor' najbaro! — Kio nova?”

“La raŭpoj manĝis la ĝardenon . . .
„... Ducent viktimoj en Genova .. ”

La viv' daŭrigas sian fluon.

## TERMOMETROJ

Se vin mallaŭdas la kritiko,
Se vin atakas konkurenc',
Se kalumnias vin amiko,
Nu, ĝoju pri la konsekvenc',
Ĉar ĉio tio ja signifas,

Ke vi vivas!

Se bonon pri vi ĉiuj diras

Kaj nur parolas pri merit",
Se ĉiuj ŝajn-sincere miras:
“Ho, kia viro! kia sprit!”

Videble, oni florojn portis,
Ĉar vi mortis!

 

## LA NOVA JAR'

La Nova Jar', la Nova Jar'
La homojn plibonigas!

Sur ĉiu strat', en ĉiu dom'
Afabla estas ĉiu hom',

La Nova Jar', la Nova Jar
La homojn afabligas!

La pordistin', la pordistin'
Nun ĉiam bonhumoras!
Antaŭe vane kaj sen fin'
Dumnokte mi petegis ŝin,
Sed nun ŝi enirigas min
Tuj kiam eksonoras!

La poŝtportist', la poŝtportist”
Deĵoris tre malbone!

Ne venis li dum pluvveter'
Kaj nur malofte dum somcr',
Sed eĉ por simpla cirkuler”

Li venas nun persone!

Kaj la barbist' traktadis min
Samkiel malamikon!

Li senhezite, laŭ okaz',
Detranĉis pecon de la naz',
Kaj li al mi sen parafraz'
Manĝigis la penikon!

Sed la barbist', sed la barbist'
Min razas nun senvunde!

 

Kaj kun ĝentila kompliment'
Li diras, plena je atent':
“Dc viaj haroj cent procent
Rekreskas tre abunde!”

Kaj malfidela amatin',

Al kiu mi min donis,

Kaj kiu laŭ infera plan'

Min trompis kun amerikan”,
ŝi skribis ĵus per propra man',
„... Ke ŝi al mi pardonis!!

Restoracia ĉefkelner',

Li estis ĉefbarbaro!

Al mia frako kaj kravat'
Sprucigis saŭcon kun salat',
Sed denun li pro korkompat'
Ĝin verŝas al najbaro!

Ho Nova Jar', mi amas vin
Pro via dolĉa paco!

Sed diru, ĉu sincere vi
Tutsola sorĉas ĉion ĉi,

Aŭ ĉu ĝin faras multe pli
Nur la Novjar-Donaco??

## NAPOJ

Jes! Dio estas saĝa viro
Kaj kreis ĉion ĝustacele.
Tre evidente, kun admiro
Ni tion vidas senkandele!

Jen por la fiŝoj li komence
Fluigis akvon en riveron
Kaj por la birdoj bonintence
Necesan kreis la acron;

Jen por kreskigo de !' terpomoj
Li faris pluvon kaj sunhelon
Dum li samtempe al la homoj
Donacis pluv- kaj sunombrelon!

Li ellaboris speciale

La homojn per zorgema mano,
Pripensis ĉion ĝisdetale

Laŭ vere tre genia plano:

Por manĝa aŭ malmanĝa celo
Li faris, — diras mi senmokc, —
Perfekte majstre, sen modelo,
En- kaj el-iron ĝustalokc!

Al viro li por amindumo
Donacis ĉarman junedzinon

Kaj kiel ombron apud lumo
Samtempe kreis . . . bopatrinon!

Sed foje Dio, kvankam ruza,
Embarasiĝis miakrede,

Kaj kvin minutojn li konfuza
Restadis preskaŭ senrimede . . ;

Ĝi estis antaŭ jam jarcento,
Li tiam faris, en kolero,
Pro puno al la homa gento,
Militan fajron sur la tero.

 

Sed tiu fajro ne sukcesis.
Ne flagris ĝi laŭ di-intenco,
Kaj estis klare, ke necesis
Rimedo arda pli potenca.

Kaj Dio pensis en medito:
“Jam ne utilos la petrolo,

Por tia fajro al incito

Ne plu sufiĉas mia Volo!

Ĉu helpos eble roz-oleo?
Ĉu grasa suko de l' olivo?
Aŭ ĉu alia naŭz-oleo
Revokos fajron al plenvivo?

Ha! Jen la solvo, estas klare!
En mia kel' troviĝas napoj
Amase kiujn ĉiujare

Tribute sendas miaj papoj.

El tiuj napoj mi science

Nun premos taŭgan la oleon!”
Li teren sendis, konsckvence,
Tuj bonaparte NAPOLEON!!

## TRO!

Kie estus fiakristo nekonanta

Kelkajn vortojn el la lingvo Esperanta?
Se fremdulojn ekspluati li bezonas,
Ĉiulingve taŭgajn frazojn li jam konas!

Pelerino, fiakristo, eĉ perfekte

Nian lingvon ĉiam uzis sendifekte,

Kaj principe, ĉu sur strato, ĉu en stalo,
Esperanton li parolis al ĉevalo.

Kaj mirinde la ĉcvalo lin komprenis,
Kvankam ofte certa manko iom ĝenis,
Tio estis ĝenerale pri vortkodo
Instiganta la tirbeston al klopodo,

Efektive ĉe ni mankas, kaj cĉ multaj,
Sukaj vortoj, akre sakraj kaj insultaj!
Tion spertis, pli ol vir' kun bopatrino,
Ĉiutage nia brava Pelerino ...

lam ree lia besto ne nur ne tre
Rapidetis sed eĉ haltis ĉiumetre

Kaj krom tio ĝi laŭŝajnc, kvazaŭ strike,
Per la vosto manifestis plej cinike!

Pelerino kuraĝige kaj sukere

Jam elĉerpis ĉiujn gamojn ĝiskolere,
Jam li uzis, pli ordone, intermikse
Bruajn vortojn, aĉ-aldone, fi-prefikse!

Sed la besto des pli lame nur zigzagis
Kaj ncniom, kaj neniel ĝi reagis, —
Pelerino aĉe kraĉe plue duŝis,

Sed eĉ vorto plej “fi-akra” ĝin ne tuŝis!

Tiam peke, inspirite de l' satano,

Li ekkriis: “Hej, vi aka .. . demiano!”“
Kaj jen honte la ĉevalo tuj ekpalis

Kaj sub vipo de l' insulto ĝi mortfalis . ..

“Tio estas insulto kompreneble nur laŭ ĉevala vidpunkto!

## AL MIZANTROPOJ

Kelkaj kun ĥimeroj sidas
Hejme apud sia forn'

Kaj la mondon ili vidas
Nur tra lens” de sia lorn”;

Laŭ ilia perspektivo
Ĉion kovras ĉasta gaz',
lli ncas, ke la vivo
Pulsas sub ilia naz';

Ni kun sopir' fabelas

Pri modele dolĉa mond”

Kaj de l' homoj for sin ŝtelas
Kvazaŭ vivi estus hont'!

Jes, ni scias, — post prapatro
Ankaŭ ni, se tentas log”,
Ofte vagas trans la kadro
De malvasta dekalog',

Kaj sen nigraj okulvitroj
Ni konstatas, — kial ne? —
Ke grandparte la ĉapitroj
De l Homara Epope”

Nc tre glore sin prezentas,
(Eĉ dum tempoj de l' kultur”),
Sed ni dcs pli bone sentas,
Kc ni estas homoj nur ...

 

Kc el polvo re- en polvon
Tiras nin la homnatur', —
Kial do ni serĉus solvon
De la cirkla kvadratur'?

For do la grumblantan maskon,
La grimacon de l' cenzur',
Kaj plenumu vian taskon:
Esti homoj! — Homoj nur!

## SIMPLE

Kiam ĝojaj ridfanfaroj
superbruis dubojn,
ankaŭ mi, dum junaj jaroj,
ŝvebis en la nubojn.

Poste, ankaŭ min muelis
ofta deficito,
sed mi ĉiam cltunelis
pro denaska spito.

Ne plu juna, nun mi krozas
super monda ŝlimo,
ĉar ŝvebadi — mi supozas —
iĝis jam kutimo.
