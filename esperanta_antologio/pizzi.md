# Francesco Pizzi

Pizzi, Francesco (1880-1946). Italo; bibliotekisto. Ĝenerala sekre- tario de la Itala Unuiĝo de Katolikaj Esperantistoj, kaj sekretario de Kala Esperanto-Federacio. Redaktoro de “Katolika sento”. Verkoj: En la mondon venis nova sento (poemoj, 1925); La floretoj de Sankta Francisko (traduko, 1926); La protektanto (originala poemo, 1932).


## el LA PROTEKTANTO

Estis jam nokto; en la bord' senhoma
Ĉio silentas tra l” mallum” ĉirkaŭe;
Nure la ondo de l' senfina maro
Murmuretadas unutone, peze:

Kaj la mistero, ĉirkaŭanta ĉion,

Tute kunvolvas la naturon tie.

La silueto de la velaj barkoj,

Kaj de l' dometoj sur la bord” sidantaj,
Kaj de la palmoj en aleoj longaj

Tra la konfuza nokta malklareco

Ŝajnas fantomo je diversaj brakoj,

Kiu, la lacan korpon kuŝigante,

Intcr du maroj ripozadas dorme,

Maroj malklaraj de l' aer', de l” ondo,

Sed en la mezo de la ar” boata
Kelkaj personoj per atenta movo
Antaŭenpuŝas singardeme barkon.

El Malamoko la nomata Bono

Per la muskoloj de fortikaj brakoj
Zorgas starante sur la barkantaŭo;
La direktilon el Torĉel' Rustiko
Singarde gvidas laŭ okul' tre sperta;
Tute pensema ĉe la ŝarĝ' monaĥo
Kurbe sidiĝas murmuranta preĝon.
