# Yamada Tempu
**Yamada Tempu (1902- ).** Japano; eksestro de virina modbutiko; hajkisto japanlingva. Esperantisto de 1922. Laboris kiel konstanta komitatano de Nagoja E-Asocio, redaktis esperantan kronikon en la tagĵurnalo “Sin'aiti” (1924-25,), instruis Esperanton kiel devigan lecionon en la Komerca Kolegio de Kyoei (1931-32), kaj estis elektita kiel prezidanto de la 23a Japana E-kongreso (1935). Verkoj: Heroeca junulo en Oriento (traduko, 1935); Hajkaro japanlingva Hosihara (Stelaro), inkluzive esperantan aldonon Landlimo jam pasis (1969). Kunlaboris en Hajkista Klubo.


## 7 HAJKOJ

    En vintra suno
    al lag' folioj falas, —
    ĥoro sur skuno.

    ⁎

    Nun el koŝmaro
    vekiĝis mi, — de l' brusto
    falis poemaro.

    ⁎

    Kun ŝi renkonto
    en tramo; rememoroj
    nun kiel fonto.

    ⁎

    Jen nebulkorno
    por eniri havenon —
    vane serĉas lorno.

    ⁎

    Homojn englutis
    fabriko, — kaj nebulen
    fumojn eksputis.

    ⁎

    Jam gast' lontanas;
    min kun verk' kaloĉaja
    la suno banas.

    ⁎

    Pensis mi sola
    sur lifto frida: kvazaŭ
    vojaĝ' ŝeola?
