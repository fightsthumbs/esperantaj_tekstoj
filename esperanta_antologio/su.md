# Armand Su
**Su, Armand (1936- ).** Ĉino; eldoneja redaktoro. Esperantisto de 1956. Kiel E-poeto debutis en 1960. Kunlaboris kun diversaj revuoj. Premiitaj hajkoj en Utafesta poemaro (1966). Verko: Poesie dalla cina (poemaro japan-itala, 1979),

## NOSTALGIO

    Olda hejmo kara,
    bela mia nest'.
    Rememor' amara
    Post mia aret'.

    Tie mi trapasis
    jarojn dudek ses,
    kaj mi ĝin forlasis
    sen reven-promes'!

## HAJKOJ

    La pensoj gute
    elfluas tra l' plum' sur
    paperon mute.

    L' okuloj ĉarmaj
    ne kaŝas la perfidon
    per gutoj larmaj.

    Ondon pelas ond'.
    Ne eblas retroruliĝ'.
    Same nia mond'.

    Tra l' okullenso
    latentas la interna
    sekreta penso.

    La sun' allogas.
    Bird' birdon sur branĉetoj
    kunkanti vokas.

    Kiam ne ardas
    ŝi en brakumo, ankaŭ
    via kis' tardas.

    Geniaj verkoj
    en hom-memoro restas,
    sed ne en ĉerkoj.

    Inter libraro
    mi dronas kun plenĝuo
    en scio-maro.
