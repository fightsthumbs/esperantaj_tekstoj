# Nikolaj Vladimiroviĉ Nekrasov

Nekrasov, Nikolai Vladimiroviĉ (1900 — mortis en la Dua Mondmi- liio). Ruso; ĵurnalisto. Esperantisto de 1915. En 1918-19 redaktoro de “Juna mondo”, kiun li mem kompostis en la presejo. En 1922 kunfondinto de “La nova epoko”, kaj ĝia kunredaktoro ĝis 1930. Verkis kritikajn studojn pri la originala esperanta literaturo, kaj multe tradukis poezion. Verkoj: Monna Liza (tradukita poemo, 1921); Dekdu (tradukita pocmo, 1922); Blanka cigno (tradukita poemo, 1923); Najtingala ĝardeno (tradukita poemo, 1924); Tra USSR per Esperanto (1926); Per voĉo plena (kuntradukinto, 1930); Socialismo (tradukita poemaro, 1931); Eŭgeno Onegin (tradukita poemo, 1931), kaj aliaj tradukitaj kaj originalaj poemoj.


## KRONO DE SONETOJ PRI ESPERANTO

### I

Solvita fine estas la problemo,
Estinta longe malproksima cel':
Etendas helan lumon la emblemo
De la kvinpinta verdradia stel'.

Internacia idiomsistemo

Ĉu estas nur petola bagatel',
Abstrakta fantazio, belpoemo,
Mirinda sonĝo, revo aŭ fabel'?

Ne, — kredas ni, ke baldaŭ tempo venos
Kaj la homaro plene nin komprenos, —
En la tutmonda cvolustadi”

La teron ĉirkaŭkaptos kant' batala
Per himno de fratec” universala —
Triumfa Esperanto-melodi?.

### II

Triumfa Esperanto-melodi”

Sonoru tra la urbaj stratoj, placoj,
Solene manifestu sur podi,

Vastiĝu larĝe sur plej grandaj spacoj!

Alarme veku el la apati',
En kies tedaj kaj malviglaj lacoj



La mondo dronis pro la tradici'
De la malbelaj histori-grimacoj.

Sonoru ĥoro de la militir'
Organizita orde kaj regule,
Marŝanta energie kaj stimule.

Por la triumfa venka mondakir'
El temp' antikva, kiam laŭ eposo
La mondo estis mikso kaj kaoso.

### III

La mondo estis mikso kaj kaoso.
En ĉiu bruo, sono kaj susur':
Tamburis tondroj sur aeramboso
Kaj violonis ventoj de natur",

En ĉiu guto de brilanta roso
Tremetis enkaŝita uvcrtur' —

Kaj apenaŭa tuŝo de elŝloso

Por larĝe ĝin malfermi mankis nur.

Kaj venis li, artisto kaj pocto,
En la minuto de trankvil-kvieto
Li prenis sonojn el miksita font',

Kaj per kombin' de harmonio-sento
Ekludis li ravige tra l' silento
Unuan muzikaĵon de l' estont'.

### IV

Unuan muzikaĵon de l' estont”
Ni ĉiuj kaptu per sentema aŭdo.


Ĝi sonas kiel ĉarma lulrakont',
Ofendus kiun fremda krudaplaŭdo.

Ĝi fluas melodie de sur mont”
Sonante nur kun delikata plaŭdo,
En sia vastaera horizont”
Kantadon ĝi similas de alaŭdo.

Ho ĉiuj aŭdu, kiel sonas gut”
Post gut' falanta ofte — po minut” —
De nia lingvo ema apogei.

Por kresku tiu apogca ton",
Alkantu ĉiuj ni po eta son”
Kaj helpu ĉiuj Espcranton krei.

### V

Ho helpu ĉiuj Esperanton krei

El plej malgrandaj eroj de la mond".
Ni ĉion ajne eblan por idei

Enigu al trezora ĝia fond'.

Por ke ne povu la labor' perei
Plejege zorgu pri interna rond',
El kiu daŭru vaste spontanei
De nia lingvo parolada ond”.

Mi scias, ke per pruntepren' ekstera
De fremda ornamaĵo degencra
Progresas nur kaduka vivkomfort'.

Al Esperanto nur per nutro kruda
El la interno de la korpo nuda
Maturas ega senrivala fort'.



### VI

Maturas ega senrivala fort”

En juna organismo delikata,
Embriigita lerte en retort

De la doktor” kun risk” iniciata.

Ĝi kreskas preter minacinta mort',
Kreaĵo de laboro akurata,

Miraklo, plej mirinda de la vort',

De ni zorgeme por la viv' vartata.

Ho, ankaŭ mi pasie kun fervor'
Alpremas mian varmon de la kor”
Al tiu kara lingva organismo.

Ho, mia lingvo, estu vi spegul'!
Reflektu min en mia korobrul'.
Vi, Esperanto, estu mia prismo.

### VII

Vi, Esperanto, estas mia prismo,
Tra kiu vidas mi el mia ĉel.

Tra vi mi vidas nigron de abismo,
Tra vi mi vidas blankon de ĉiel”.

Kun vi konverĝis mia organismo
Kaj eble do pro tiu paralel”

Mi mem en mia stranga egoismo
Reflektas Esperanton en malhel'.



Ĉu estas mi individu” unika,
Ĉu nura homarer', senkvalifika —
Kaj kiun rolon ludas mia vers'?

Mi mian koron nur konscias bone
Batadi samregule unutonc
Kun la grandega kor' de l univers”.

### VII

Kun la grandega kor” de l' univers”,
Kun la animo vasta de l” homaro
Malsam', detal', aparto kaj divers'
Ligitaj estu preter ĉia baro.

Ni rompu tiujn barojn en dispers'
Kun bruo, skuo, krako, krevo, knaro
Kaj renaskiĝu tiam post renvers'
Universala nia solidaro.

En la muzcojn tiam portu ni
Restaĵojn kriplajn de la tirani'
De la kaos' de ĉiuj lingvoj homaj

Internacia nia dialckr
Kulturpotenca estos en efekt'
Pli ol iamaj formoj idiomaj.

### IX

Pli ol iamaj formoj idiomaj,

Pli ol nacioj ĉiuj sur la ter',

En nova mond', en blovoj bonaromaj
Vastiĝu nova gento en prosper'.



Klasikan belon de 1” artistoj Romaj,
Teknikon de vapor”, clektro, fer”,
Altecon de Nov-Jorkoj altadomaj
Superos tiu gento en konker'.

En tiu ĉi barbara veninvado
Kuniras mi, soldato-kamarado,
Kaj portas mi anstataŭ kruda glav”

La belan lingvon por homaro tuta,
Por ĉiu hom' ne estu surdemuta,
Ne estu plu de la naturo sklav”.

### x

Ne estu plu de la naturo sklav”
La hom' en siaj disciplin-principoj.
Kun sia aroganta mensobrav'

Jam ĉion venkis li per il-ekipoj.

Tekniko kaj scienco estis sav' —

La homon kronis brilaj emancipoj.
Nun lastajn malbenaĵojn de praav'
Li jam forigu de sur siaj lipoj.

Ne plu balbutos strange indiĝen',
Ne plu konfuzos falsa malkompren”,
Ne estos plu diverslingveco-premo.

Jam Esperanto bazis sin en fond',
Jam ĝi vastiĝas tra la tuto mond”,
Solvita fine estas la problemo.


 

## LETERO AL LEO BELMONT

Vi tion skribis antaŭ jaroj, —
Jes, tridek jaroj pasis jam, —
Sed mi nun povas senerare
Ripeti ĉion laŭ la sam' ...
Mirinde! Tute samfatala
Kun via vere ideala

Traduko pola de Eŭgen”
Fariĝis ankaŭ mia pen'
Traduki ĝin al Esperanto.
Kun nedirebla emoci'
Leteron vian legis mi,

En kiu vi sen ruz', sen vanto,
En tute simpla manier'

Al mi salutis kun sincer'.

Jes, oni min riproĉis ankaŭ,
Ke por Onegin vane nur

Mi perdas lastan tempomankon
Je malutila memplezur'.
Anstataŭ tiu ĉi relikva
Malnova klasikaj' antikva
Pli bone zorgu mi laŭ pov'
Pri freŝa aktuala nov'.

La nova tempo ja postulas
Aliajn temojn en batal'.

Ne oro sonu nun, sed ŝtal'!
Ja ĉie, ĉie fajroj brulas!
Favori al klasika rim'

Nun estas vere granda krim'!



Mi scias: ili certe pravis,

Sed la eterna harmoni'

De Puŝkin min tiome ravis,
Kc en ŝtelitaj horoj mi
Sidadis antaŭ la romano
Laŭ ebriulo kun rikano

Ĉe vinbotelo en drinkej .
Kaj min envolvis plej kaj plej
Infekte ĉarmo poezia ...
Dum tradukado po silab'
Revplene ŝvebis mia kap'
En mirepoko iluzia —

Kaj mi en tiu reva rond'
Forgesis ĉion en la mond'.

 

Sed fine estis jam tutpreta
Streĉita mia verv-labor'.
Eliĝis mi el kapto reta

Kaj ebrieco pasis for.
Aperis la volum' el preso
Kaj kia estis la impreso?
Ve, absoluta plenfiask'!
Nudiĝis mond' el falsa mask'.
Sur ĉies mi vizaĝoj vidis
Indiferenton nur en sek'
Kun indulgem' al mia pek'
Kaj iuj eĉ al mi insidis:
Ridet' acida sen diskut”
Kaj malaprobo en konkluJ'.

 

Precipe spitis min domaĝe
Kritik' venena sen motiv”
De iuj Stroele kaj Szilagyi,
Ĉi du Zoiloj kun naiv'.

Ne pensis mi, ke estus skurĝa
Kritik” cl ĉi tendar' etburĝa.


Ne venis ja cl mia plum”
Ĉi-foje trafa kugl' dum-dum
De «propagand' revolucia».
Mi bakis panon ja kun krust'
Tutplene laŭ ilia gust',

Sed tamen krevis gal' ilia
Kaj per venena sia bor'
Penetris eĉ ĝis mia kor'.

Ĉu vere fuŝis mi la verkon,
La majstroverkon dec geni'?
Ĉu vere nur malbonan sterkon
El la pocmo faris mi?

Ĉu vere la originalon
Transformis mi en fibanalon?
Ĉu replantiĝis tiu flor”

Sen poezia bonodor”?

Ĉu estas mi fuŝulo nura

Sen iu poezia sent'?

Ĉi tiuj duboj en torent'
Inundis min per ond” terura.
En plej turmenta hezitem'
Mi ekdubegis pri mi mem.

Kaj jen atingis min subite
Amika via epistol' —

Kaj revigliĝis mi spirite

Kaj kuraĝiĝis mia vol'.

Vi, kiu estas rekonita

Aŭtoro vere laŭmerita

De la pollingva verstraduk'

De l' sama verk' en plena suk”, —
Nur vi kapablis en amaso
Kompreni min kun trafa sprit'.
Al mi vi skribis sen hezit':



 

«For ĉiujn viajn dubojn lasu!
Tradukon brile faris vi.
Al vi transdonas laŭrojn mi».

Kaj nun mi pensas pri la kaŭzoj
De la kondamnoj de kritik'.
Okazis kial tiuj klaŭzoj

Kaj restis ĉio sen efik”?

Kaj jam ekdubas mi nevole

Pri mem Szilagyi kaj pri Strocle.
Idealisma mondkoncept'
Verŝajne al la malakcept'
Instigis ilin ironie

Ĉar ne atingis ilin tem'

De l' poeczi' de Puŝkin mem.
«Vulgara» realismo lia

Al ili ŝajnas mia pek' —

Kaj do rezultis la forstrek'!

 

Pli konvinkiĝas mi hodiaŭ,

Ke eĉ en poezia gust'

Diversa ideologio

Kondukas al kanonafust',

Sed malgraŭ ke asertas oni

Ke eĉ ne eblas rekomponi

La majstroverkojn en traduk',
Grenadon pafas mi jc flug':

Ne! Esperanto povas ĉion!
Respiras ja la nova viv'

En Esperanto kun aktiv'.

Onegin mia pruvas tion!

Ĝi bonas — (vetus mi kun gaj") —
Ne malpli ol . . . ĉe Kalocsay! .
