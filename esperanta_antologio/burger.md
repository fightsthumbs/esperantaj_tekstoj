# Josef Burger
**Burger, Josef (1881-1970).** Sarlandano; karbministo. Lernis Esperanton en 1913. Abunde aperigis originalajn poemojn, precipe en laboristaj kaj SAT-gazetoj. Verkis kaj memeldonis germanlingvan lernolibron por infanoj (1926). En 1933 forlasis Germanujon.

## AL ĈIU LAŬ MERITO!

    En gazeto legis mi
    laŭde pri operaci'
    je la reĝo — kun sukces'
    helpis kuracistoj ses.
    Fine bone mi komprenas,
    ke por mil simpluloj venas
    unu sola kuracisto
    laŭ la asekura listo!
    Dank' al Dio regas ordo
    de la sudo ĝis la nordo!
