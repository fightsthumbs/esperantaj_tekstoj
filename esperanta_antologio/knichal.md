# Oldfich Knichal

Knichal, Oldfich (1939- ). Slovako; ĵurnalisto. Esperantisto de 1955. Agadis ia. kiel komitatano de Ĉeĥa E-Asocio; redaktoro-fondinto de ties gazeto “Starto”. Amplekse publicis pri Esperanto (i.a. 300 artikoloj kaj studoj en 22 nacilingvaj kaj 20 movadaj gazetoj); verkis, tradukis kaj redaktis entute 25 volumojn kaj 5 periodajojn. Ekde 1979 aktiva ĉefe kiel beletristo. Kunaŭtoro de Kiuj semas plorante (romano, Premio Raymond Schwartz 1980). En manuskripto du prozaj volumoj; prozverkoj ankaŭ en la ĉef: Verkoj: Kion scii pri Esperanto (ĉeĥe, 1968); Ko.wenio kaj la internacia lingvo (1974); Kontinento sen interpretistoj (ĉeĥe, 1998); Mediteme (originala kaj tradukita prozo, 1980); Meze de Eŭropo (kuntradukinto, 1980).


## DELONGE

    Delonge pasis diluva plago
    Jam vesperstelo horizonte
    saviĝon gloran mesaĝis
    al nova homa gento
    Diluvo pasis delonge

    Revelacioj revelacioj
    Aŭtodafeoj aŭtodafeoj
    Disbrakumita sur kruco suspiras
    la filo de l' homo
    Diluvo pasis delonge

    Mesio ĉielascendis apoteozita
    apostoloj predikas la savon
    de hekatomboj sangas mateniĝo
    esperon sparkas la vespera stelo

    Delonge pasis diluva plago

## LA MORTO DE MONARKIO 1918

    Bandaĝa masko arleken-rikane
    la kruran stumpon mistifikas
    jubilo monstra
    post mond-uragano

    El gurdo milbleka milmisagorda
    de l' povra senkrurul'
    al marŝantaro samsortana
    stertoras hurakri'

    Rajdistan statuon de l' Moŝto
    lambastonar' preteras
    hund' vagabonda ĉe piedestalo
    piedhise obscenas
