# La kimraj artofestoj

## Prelego ĉe Internacia Somera Universitato,
## Malmo 1948

### Reto Rossetti

*Ĉi tiu debuta prelego de la aŭtoro kondukis rekte al starigo de la
Belartaj Konkursoj de UEA en 1950.*

Kiam vi vidis, ke mia temo estas *La Kimraj Arlofestoj* sendube haltigis vin tiu vorto kimra. Do mallonge mi klarigu, ke Kimrujo estas okcidenta provinco—pli ĝuste *princlando*—de Britujo. Eble por multaj el vi estos pli helpe se mi nomos ĝin la lando de reĝo Arturo kaj liaj kavaliroj de la Ronda Tablo, ĉar mi opinias, ke tiuj legendoj de kimra deveno estas tre vaste konataj—oni jam trovas mencion, ĉu ne, en la *Infero* de Dante en la kanto pri Paolo kaj Francesca.

La kimra popolo, do, estas popolo kun tre antikva kulturo kaj kun propra, kelta lingvo ankoraŭ obstine sin tenanta malgraŭ la sescentjara penetro de la anglaj lingvo, ekonomio kaj kulturo. Vere, ke la kimra lingvo plie sin tenis, ol evoluis ; vere, ke hodiaŭ en Kimrujo oni apenaŭ trovas lokon, kie oni ne komprenus ankaŭ la anglan lingvon—tamen konsidere ke ĉi tiu eta montara lando estas senbare aligita al Anglujo, estas do fenomeno atentinda, ke la kimraj lingvo kaj kulturo ĝisvivis la nunan epokon kaj ankoraŭ al tio havis ioman renesancon dum la lastaj 150 jaroj. Ĉi tio atestas pri la fortikeco de la kimra kulturo kaj aludas pri ĝia speciala karaktero kaj indiĝena kvalito.

Plej karaktera trajto de la kimra kulturo estas la amo al la
muziko kaj precipe al la kanto kaj la poezio. La kimraj
minstreloj nomiĝas *bardoj—bardo* ja estas vorto de kelta
deveno—kaj ĉiujare en Kimrujo okazas bardokongresoj
Tio estas pliĝuste artofestoj, tn. ejstedvodoj, kie dum unu 
semajno oni konkursas ne sole pri poezio kaj kanto (precipe
la ĥorkanto) sed ankaŭ pri diversaj aliaj artoj kaj hejmaj
teknikoj. La kerna celo de la artofestoj estas akceli la
bardismon, muzikon kaj ĝeneralan literaturon, apogi la
kimrajn lingvon kaj morojn kaj varti kaj kulturi patriotismon
ĉe la kimra popolo.

 

La frua historio de la artfestoj apartenas al la krepuska
tempo inter kroniko kaj legendo. Sed kial ne rakonti al vi
ankaŭ iom da apokrifo? Ĝi ofte havas, se ne faktan veron,
almenaŭ iom da poezia vero kaj ian bildecon, kiu sin stampas
en la cerbon. Tre multaj homoj ja memoras, ke Vilhelmo
Tell trapafis pomon sur la kapo de lia filo, kvankam ili scias
nenion alian pri la svisa kronikc; multaj ankaŭ konas la
anglan historion nur per tio, ke la reĝo Kanuto ordonis al la
tajdo reiri kaj ne tuŝi liajn reĝajn piedojn, kaj la antikve-
grekan historion nur per la afero pri la Troja ĉevalo !

Do simile oni rakontas, ke en la 6-a jarcento okazis la
unua festo de muziko kaj poezio sur bordo de la rivero
Conway (Konve). La princo-patrono, por pruvi la superecon
de la muziko voĉa antaŭ la muziko instrumenta, proponis
premiojn al bardoj kaj harpistoj, kiuj transnaĝos la riveron.
Pluraj sukcesis, sed kiam ili atingis la transan bordon troviĝis
ke la harpoj de la harpistoj estis difektitaj de la akvo, sed la
voĉoj de la kantistoj restis bonaj kiel antaŭe. El tiu frua
tempo oni rakontis ankaŭ pri premioj de oraj harpoj kaj
arĝentaj seĝoj, pri grandiozaj kongresoj sub egido de princoj,
sed nun oni konstatas, ke tiuj rakontoj ofte honoras pli la
poetan fantazion de la rakontinto, ol la faktojn mem.

Tamen estas vero, ke la barda movado tre disvastiĝis kaj
ke la kleraj princoj ĝin patronis kaj akcelis. En la 12-a
jarcento nordkimra princo, kiu naskiĝis en Irlando, alportis
de tie multe da irlandaj muzikistoj, kiuj grave plibonigis la
muzikon de Kimrujo, kaj li favoris kaj stimulis la kimrajn
bardojn kaj muzikistojn. En fino de la 12-a jarcento okazis
granda bardokonkurso, kiun oni anoncis ne nur tra Kimrujo,
sed ankaŭ en Anglujo kaj Skotlando.

En tiu epoko la bardoj komencis ĝui tian ŝaton kaj favoron,
ke ili tre multiĝis, kaj montriĝis necese, por konservi la
kvaliton kaj forigi senindajn ĉarlatanojn, krei gildon kun
leĝaro por reguligo de la bardoj. De tiam nur anoj de la
gildo rajtis praktiki la bardismon kaj la aspirantoj devis
sukcesi la ekzamenon de la gildakademio pri versofarado laŭ
la tradiciaj metrikoj. Pri tiuj specialaj versformoj mi iom
parolos poste.

Do tiel la bardoj fariĝis organizita societo kun heredaj
rajtoj kaj privilegioj. Ili ĝuis grandan respekton kaj estis
imunaj de impostoj kaj militservo. Ilia speciala devo estis
festi la popolajn verkojn kaj kanti laŭde al Dio. La bardo-
festoj plioftiĝis kaj estis ofte luksaj spektakloj sub patronado
de la princoj.

Kiam Edvardo 1-a de Anglujo konkeris Kimrujon en fino
de la 12-a jarcento estis rakontite, ke li bruligis sur ŝtiparo
ĉiujn kimrajn bardojn, kiuj rifuzis kanti je lia laŭdo, sed
obstinis kanti glore al la kimraj tero kaj popolo. Tiu
romantika legendo eĉ kaptis la fantazion de la hungara poeto
Jŝnos Arany, kies poemo La Kimraj Bardoj troviĝas en la
Hungara Antologio en traduko de Kalocsay. La historio
kontraŭe nur rakontas, ke Edvardo sankciis per statuto la
bardan akademion. Tio ŝajnas ago eĉ favora kaj kulturama
kontraste al la legendo, tamen ne korfavoro inspiris la agon

de la reĝo. Edvardo vidis en la bardoj danĝerajn agitistojn,
kapablajn en ĉiu tempo flamigi la kimran patriotismo:
kontraŭ la angla regado, kaj per la akademio li celis limi
la nombron de bardoj per eĉ pli rigoraj kondiĉoj de metrikaj
formoj, kaj leĝe malpermesi al ĉiu ne-gildano la praktikadon
de poezio.


Propra trajto de la kimra poezio tiam estis—kaj ankoraŭ
hodiaŭ estas—tipo de seria aliteracio, laŭ kiu tuta vico da
konsonantoj ripetiĝas en sama sinsekvo. Tiu aliteracio en
la kimra lingvo nomiĝas cynghanedd aŭ harmonio (la kimra
vorto signifas aliteracion kaj ankaŭ rimon). De la kimra
aliteracio ekzistas kvar ĉefaj specoj, kiujn mi ilustros per
esperantaj imit-ekzemploj. La unua estas

(l) Plena aliteracio. La konsonantoj en la unua versduono
ripetiĝas en la sama sekvo en la dua versduono, krom la lastaj
silaboj de ambaŭ duonoj, kiuj devas diverĝi.

Perla ringo por l' orel'
129 '4X 123 4X

La konsonantoj povas esti diverse interspacitaj per la
vokaloj :
Fulma glavo, flama glor'
123 45X 123 45X

Plejparte tiuj versoj estas sepsilabaj. Ekzistas tamen
ankaŭ oksilaba verso :—
Ŝelo ĉirkaŭ ŝi la ĉerko...
12 345X 1 2 345X

Ĉi tie la kvara silabo devas diverĝi aŭ disonanci de la lasta
kaj ĝi devas havi ankaŭ malsaman kvanton (aŭ .... o).
Eble ŝajnas strange, ke tia strikta harmonio havas ankaŭ
striktan leĝon de disonanco en la lastaj silaboj. Sed tiu
vario spicas la aliteracion kaj akcentas ĝin per kontrasto.
Ankaŭ aliaj lingvoj havas rimedojn kontraŭ troa lulo kaj
dolĉo. En Esperanto ni havas la agrablajn variojn de la
ŝvebo kaj la trokeo-jamba komenco en cetere jambaj
metrikoj. En la angla lingvo estas postulate, ke rimoj
komenciĝu per malsamaj konsonantoj : ekzemple zetenas kaj
katenas, kiuj en Esperanto liveras apogitan, pli noblan rimon,
estus en la angla lingvo rimo malbona.

La dua speco de kimra aliteracio estas la
(2) Parta Aliteracio. Konsonantoj en la unua silabo
respondas al konsonantoj en la antaŭlasta silabo. La vokaloj
en la du silaboj diverĝas —
Pluraj/alvenis/plore
12 12X3

'Veno/de kara/vanoj
1X2 1x2
La tria speco estas la
(3) Aliteracio kun rimo. La verso havas tri partojn, po
du, kvar kaj kun unu silaboj. La unua kaj dua partoj estas
ligitaj per rimo (R), la dua kaj tria per aliteracio.
Jam tuj/ venis ĉiuj/ ĉi
R 1IRI1
Rimarku, ke tute ne necesas, ke ambaŭ rimantaj silaboj

estu akcentitaj, Unu povas esti akcentita kaj la alia
senakcenta, kiel supre.

La kvara speco estas la
(4) Libera rimo. Silabo ie ajn en la verso rimas kun la
antaŭlasta silabo —
Jam flugis for la amo.
aŭ (rimo de akcenta kaj senakcenta silaboj) :
Flugis jam for la amo.

Aparta trajto de la kimra lingvo estas fleksia ŝanĝo de la
komenca konsonanto de vorto, origine pro eŭfonio, sed nim
reguligita pli per gramatika kazo, persono, k.t.p. Ekzemple
la vorto pen (kapo) ŝanĝiĝas jene :

Kapo=pen; cia kapo=dy ben; mia kapo=fy mhen
(noto : f havas la sonon s) ; ŝia kapo=ei phen ($4=/).

Tiu vario donas al la poeto pli grandan elekton inter la
sonoj ol troviĝas en aliaj lingvoj.

Pri tiu aparteco de la lingvo diras jenon Profesoro T.
Gwynne Jones, nuntempa poeto kaj aŭtoritato :

“Klara trajto de la keltaj lingvoj estis tio, ke dank” al
la konservado kaj evoluigo de certaj fonologiaj ecoj, ekzemple
la komencliteraj mutacioj, oni povis uzi la principon de
vokalaj kaj konsonantaj harmonioj laŭ grado ne ebla en
aliaj lingvoj.”

En la 14-a jarcento aperis Dafydd ap Gwilym, certe la plej
glora el ĉiuj kimraj poetoj. Oni ja diras, ke se ne ekzistus la
absoluta maleblo traduki adekvate liajn poemojn li estus
rekonata kiel unu el la plej grandaj poetoj de la tuta
mezepoko. Li verkis per 7-silabaj versoj rimantaj duope,
kaj tiel majstre li uzis tium metrikon, ke gi fariĝis ĝis la
19-a jarcento la plej ofta kimra versformo.

Tamen en postaj jarcentoj la bardaj konkursoj okazadis
malpli ofte kaj la kimra lingvo malfortiĝis kaj falis: en
dekadencon. Tiu periodo de malprogreso daŭris ĝis la
18-a jarcento. Tiam en, la epoko de la franca revolucio, kiu
jam per si mem stimulis per liberismaj kaj patriotaj sentoj
la kimrajn intelektulojn, aperis fenomeno, kiu forte svingis la
kimran lingvon supren denove Stranga kimra geniulo,
Iolo Morganwg, nomanta sin posteulo de la druidoj (antikvaj
paganaj pastroj), subite prezentis al la kimra mondo
manuskriptojn enhavantajn ne sole ĝis tiam nekonatajn


poemojn de Dafydd ap Gwilym kaj aliaj gloraj poetoj, sed
ankaŭ priskribon pri la antikvaj ceremonioj, roboj, atributoj
kaj devizoj de la bardofestoj. Tio faris sensacion en kimraj
rondoj kaj kleraj kimroj kun entuziasmo komencis organizi
bardokonkursojn laŭ la nove malkovritaj moroj. Komenciĝis
tuta renesanco : la poeziaj konkursoj, kiuj tiam sin tenis tre
modeste per malgrandaj kunsidoj en trinkejoj, komencis sin
organizi pli grande, laŭ urboj, distriktoj, regionoj, ĝis fine
tutlandaj konkursaroj, ne sole de poezio, sed ankaŭ de
ĥorkantado, muziko, arto kaj literaturo. La lingvon oni
enkondukis pli vaste en la” popollernejojn. Se ne estus
okazinta tiu trovo de la Jolo-manuskriptoj estas tre versajne,
ke hodiaŭ la kimra lingvo estus formortinta aŭ. vivanta
maksimume en marasma, senespera stato. Mi ne diras
ankoraŭ, ke la estonteco de la kimra lingvo estas sekura ;
efektive hodiaŭ ĝi devas batali ankoraŭ malfacilan batalon
kontraŭ la invado kaj inundo de la potenca lingvo angla—
sed tiuj manuskriptoj naskis por ĝi 150 jarojn da plua, pli
vigla ekzisto.
Kaj nun sekvas sekreto, kiun ne konas eĉ multaj bonaj
kimroj. Nome la Zolo-manuskriptoj estis falsaj. Tion oni
- “nur en la nuna jarcento plene konstatis. Ili estis tute falsaj—
tiu ekscentra karaktero Iolo Morganwg estis simple elpensinta
ilin. Sed ĉar geniulo li tamen estis—kaj ankaŭ alttalenta
poeto—li falsis konvinke kaj trompis la mondon dum pli ol
cent jaroj. Bonfide oni akceptis liajn ceremoniojn, vestojn,
insignojn, formojn de celebro kaj soleno, kaj—sincere
trompite—oni enspiris la sinceron en tiujn ĉarlatanaĵojn.Tio
donas interesajn pripensojn. Falsa kaŭzo povas naski
malfalsan efikon. Trompo povas doni aŭtentikajn fruktojn |
La kimraj actfestoj estas nun plej kerna fenomeno de la
kimra kulturo. Ĉiujare okazas artofestoj ne nur landaj sed
ankaŭ regionaj, urbaj ĝis eĉ kapelaj kaj lernejaj. La landaj
daŭras ordinare kvar tagojn kaj havas tre grandajn
programojn. La plej imponaj kunsidoj estas tiuj, kie oni
juĝas la venkintojn en la bardokonkursoj. La ĉefbardo
ricevas skulptitan lignan katedron, sur kiun oni solene
inaŭguras lin. Li estas la gajninto de la konkurso laŭ la
stiiktaj kimraj metrikoj. Dua bardo ricevas kronon pro
eminenteco en la fremdaj kaj liberaj metrikoj. La
konkurantoj prezentas sian verkon per pseŭdonimo kaj kiam

 

oni elvokas ilin el la amaso, nur tiam ekkoniĝas ilia idento.

La Prezidanto, kiu gvidas la programojn, faras vivan kaj
simpatian kontraston al la solenaj ceremonioj. Li kreas
intiman interligon kun la ĉeestantaro, parolas familiare kaj
ŝerce, kaj se momenta hoko elsaltas en la programo li plenigas
la breĉon per spontana bonhumoro.

Krom la vivaj konkursoj troviĝas ankaŭ aliaj konkursoj
prezentataj per ekspozicioj libere viziteblaj dum la kongreso.
Estas ekspozicioj de arto, hejmaj manlaboroj, metilaboroj
(eĉ ekzemple, muntado de fostoj por karbminado!) ĝis
kudrado kaj fotografio. Tiuj ekspozicioj allogas multnombre
ankaŭ la nekimran publikon.

Per tio mi finis la unuan kaj pli gravan parton de mia
prelego. Ĝisnun mi parolis pri faktoj kaj ĉion kion mi diris,
vi povas pli-malpli fidi. Sed nun mi intencas iom paroli pri
temo en kiu mi estas ne pli kompetenta ol ĉiuajn el vi. De
nun mi parolos jam tute konjekte kaj malkonfide. Tial mi
petas vin rilati tre kritike al tio, kion mi nun diros, kaj en la
fino mi deziras, ke vi diru sincere vian opinion pri ĝi.

Mia penso estas jena : ĉu ne estus bone okazigi artofestojn
ankaŭ en Esperanto ? Se jes, tio certe, ĉu ne, devos esti ĉe
la Universalaj Kongresoj, ĉar ni ne povas esperi, ke la -
esperantistoj faros du eksterlandajn vojaĝojn en unu jaro.
Ŝajnas al mi, ke tiuj artofestoj, kulturludoj aŭ kiel ajn oni
nomus ilin—donus al niaj kongresoj ion tre valoran kaj
utilan. Kaj ion eble tre necesan, ĉar mi opinias, ke estas nia
devo ne sole kongresi mem, sed doni ion al la ĝenerala,
neesperantista publiko. Niaj kongresoj ja estas por ni mem
triumfaj manifestacioj pri la sukcesa funkciado de nia lingvo
inter ĉiuj popoloj, sed kion el tio spertas aŭ konas la profana
publiko? Ĝi nur vidas iom da parado per naciaj kostumoj,
ĝi aŭdas pretere babiladon en iu lingvo—aŭ eble en diversaj
lingvoj, ĝi ja ne scias—kaj jen ĉio. La seriozan, la valoran
homon, tia spektakla parado ne multe impresas. Li daŭre
restos ĉe sia nescio pri Esperanto aŭ ĉe sia antaŭjuĝa opinio,
ke nia lingvo estas frenezaĵo de kuriozuloj, ia mekanika
Ĵargono aŭ lingva kodo sen indo kaj vivo. Sed se li vidus,
ke per Esperanto estas organizataj ekspozicioj de
popolartaĵoj, konkursoj de pentro kaj desegno, kiujn li
povas viziti, kaj kie la programoj estas en Esperanto kaj la
deĵorantoj praktike parolas tiun lingvon—ĉu tio ne helpus

 


malfermi liajn okulojn? Kaj eĉ tiuj, kiuj forsaltas de la
rekta propagando volonte enirus tiajn ekspoziciojn, kie la
propagando estas tute ne truda, sed efikas pli subtile kaj pli
potence per la praktika, serva rolo de nia lingvo tie.

Kaj eble publikanoj interesiĝos pli por veni al la konkursoj
de muziko, kanto, popoldanco. Kaj se tie ili aŭdus ankaŭ
kelkajn konkursojn de poemoj kunigitajn en la sama
programo, ili certe mirus konstatante, ke nia lingvo servas
plej vive kaj bele ankaŭ por la literaturo.

La valoro de tiaj prezentadoj havas ankaŭ alian flankon.
Ili povas havi gravan influon sur la esperantistojn mem.
La literaturaj konkursoj donus fokuson por la talentoj de
niaj verkistoj kaj poetoj kaj vekus ankaŭ la talentojn
dormantajn ; kaj la partopreno en tiaj kunvenoj edukus la
esperantistojn mem pri la literaturaj kvalitoj de la lingvo.
La granda amaso de esperantistoj simple ne konas siajn
kulturvalorojn. Efektive mi opinias, ke kvankam la
esperantistaro estas popolo, ĝi tamen estas la plej nekulturita
popolo de la tuta mondo ! Kulturon ĝi havas sed plejparte
ne konas—ja eĉ la plej vulgaran kaj elementan formon de
popola kulturo—la proverbojn kaj popolesprimojn—ĝi ne
posedas, kvankam Zamenhof antaŭ kvardek jaroj liveris al
ili riĉan minejon de tio en la Proverbaro Esperanta.

Plia eblo de tiaj kulturludoj, kiel ŝajnas al mi, estas ke ili
pli inklinigus la magistraton kaj registaron en la kongresa
Jando subvencii la kongreson, ĉar ni ja provizus ion ne sole
por nia rondo, sed ankaŭ por la neesperantistaj landanaro kaj
urbanaro.

Alia utilo de tiaj artokonkursoj estas tio, ke povos
partopreni ankaŭ samideanoj, kiuj ne prosperas viziti la
kongreson. Ili povas sendi siajn kontribuojn aŭ poŝte aŭ
pere de kongresanoj.

Mi parolas nur pri avantaĝoj, ĉar la ideo min logas. Tre
eble estas, ke mi rigardas la projekton tro de unu flanko kaj
ne vidas la mankojn. Se jes, mi petas, ke vi korektu min.

Kaj nun, se vi permesas, ke mi finu per kimra aliteracio,
mi diras jenon : se mia longa parolado ne sukcesis paralizi

vian cerbon, mi petas vin paroluzi restantan tempon.

(La kunveno post diskuto decidis unuanime rekomendi al
la U.E.A-Komitato la enkondukon de artkonkursoj kaj
ekspozicioj en la Universalajn Kongresojn).

 




 


